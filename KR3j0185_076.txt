# -*- mode: mandoku-view; -*-
#+TITLE: 說郛
#+DATE: 2015-08-24 23:26:54.680240
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷七十六
<pb:KR3j0185_WYG_076-1a>¶
欽定四庫全書¶
　説郛卷七十六　　　　　元　陶宗儀　撰¶
　　錦帶書(蕭統/)¶
　　　太簇正月¶
伏以北斗周天送𤣥㝠之故節東風拂地啟青陽之芳¶
辰梅花舒兩嵗之粧栢葉泛三光之酒飄颻餘雪入簫¶
管以成歌皎潔輕氷對蟾光而寫鏡敬想足下神遊書¶
帳性縱琴堂談叢發流水之源筆陣引崩雲之勢昔時¶
<pb:KR3j0185_WYG_076-1b>¶
文會長思風月之交今日言離永歎參辰之隔但某執¶
鞭賤品耕鑿庸流沉形南畝之間滯迹東臯之上長懐¶
盛徳聊吐愚衷謹慿黄耳之傳佇望白雲之信¶
　　　夾鍾二月¶
伏以節應佳辰時登令月和風拂逈淑氣浮空走野馬¶
於桃源飛少女於李徑花明麗月光浮竇氏之機鳥㺯¶
芳園韻響王喬之管敬想足下優游泉石放曠煙霞尋¶
五栁之先生琴尊雅興謁孤松之君子鸞鳯騰翩成萬¶
<pb:KR3j0185_WYG_076-2a>¶
世之良規實百年之令範但某蓆户幽人蓬門下客三¶
冬勤學慕方朔之雄才萬卷長披習鄭𤣥之逸氣既而¶
風塵頓隔仁智並乖非無衰侣之憂誠有離羣之恨謹¶
伸數字用寫寸誠¶
　　　姑洗三月¶
伏以景逼徂春時臨變節啼鶯出谷爭𫝊求友之音翔¶
蘂飛林競散佳人之靨魚遊碧沼疑呈逺道之書燕語¶
雕梁狀對幽閨之語鶴帶雲而成葢遥籠大夫之松虹¶
<pb:KR3j0185_WYG_076-2b>¶
跨澗以成橋逺現羙人之影對茲節物寧不依然敬想¶
足下聲馳海内名播雲間持郭璞之毫鸞詞塲月白吞¶
羅含之彩鳯辯囿日新某山北逸人牆東隠士龍門退¶
水望冠冕以何年鷁路頽風想簮纓於幾載既違語嘿¶
且阻江湖聊寄八行之書代申千里之契¶
　　　中呂四月¶
節届朱明晷鍾丹陸依依聳葢俱臨帝女之桑鬱鬱丹¶
城並挂陶潛之柳梅風拂户牖之内麥氣擁宫闕之前¶
<pb:KR3j0185_WYG_076-3a>¶
敬想足下聲聞九臯詩成七歩涵蚌胎於學海卓爾超¶
羣藴抵鵲於文山儼然孤秀但某窮途異縣岐路他鄉¶
非無阮籍之悲誠有楊朱之泣每遇秋風振響鶉驚子¶
夏之衣夜月流輝鵲繞將軍之樹既乖連璧之契終隔¶
斷金之情中心藏之卑誠至矣今因去鴈聊寄蒭蕘如¶
遇囬鱗希垂金玉¶
　　　&KR0331;賔五月¶
麥隴移秋桑津漸暮蓮花泛水艷如越女之腮蘋葉漂¶
<pb:KR3j0185_WYG_076-3b>¶
風影亂秦臺之鏡炎風以之扇户暑氣於是盈樓凍雨¶
洗梅樹之中火雲燒桂林之上敬想足下追凉竹徑托¶
䕃松間彈伯牙之素琴酌嵇康之緑酒縱横流水酩酊¶
頽山實君子之佳游乃王孫之雅事某沉疴漳浦卧病¶
泉山頓懐劉幹之勞鎮抱相如之酷是知枯榮莫測生¶
死難量騐風燭之不停如水泡之易滅聊伸幣札以代¶
勞人佇覩芳詞希垂愈疾¶
　　　林鍾六月¶
<pb:KR3j0185_WYG_076-4a>¶
三伏漸終九夏將謝螢飛腐草光浮帳裏之書蟬噪繁¶
柯影入機中之髩濯枝遷而潦溢芳槿茂而發榮山土¶
焦而流金海水沸而漂爍敬想足下藏形月府遁跡氷¶
床披莊子之七篇逍遥物外玩老&KR0389;之兩卷恍惚懐中¶
但某白社狂人青緗末學不從州縣之職聊立松鸐之¶
間時假徳以為隣或借書而取友三千年之獨鶴暫逐¶
鷄羣九萬里之孤鵬權潜燕侣既非得意正可忘言諸¶
不具伸應俟靣㑹¶
<pb:KR3j0185_WYG_076-4b>¶
　　　夷則七月¶
素商驚辰白藏届節金風曉振偏傷征客之心玉露夜¶
凝直泫僊人之掌桂吐花於小山之上梨翻葉於大谷¶
之中故知節物變衰草木揺落敬想足下時稱獨歩世¶
號無雙萬頃澄波黄叔度之器量千尋聳幹嵇中散之¶
楷模但某一介庸才二隅頑學懐經問道不遇披雲負¶
笈尋師罕逢見日俛仰興歎形影自憐不知龍前不知¶
龍後鶯鵬雖異風月是同幸矣擇交希垂影拂¶
<pb:KR3j0185_WYG_076-5a>¶
　　　南呂八月¶
一歎分飛三秋限隔遐思盛徳將何以伸白雲斷而音¶
信稀青山暝而江湖逺敬想足下羽儀勝睠領袖嘉賔¶
傾玉醅於風前㺯瓊駒於月下但某登山失路渉海迷¶
津聞猿嘯而寸寸斷腸聼鳥聲而雙雙下淚當以黄花¶
咲冷白羽悲秋既傳蘇子之書更泛陶公之酌聊因三¶
鳥畧叙二難面㑹取書不能盡述或叨鳯念不黜魚緘¶
　　　無射九月¶
<pb:KR3j0185_WYG_076-5b>¶
宿昔親朋平生益友不謂窮通有分雲雨將乖既深伐¶
木之聲更問采葵之詠屬以重陽變叙節景窮秋霜抱¶
樹而擁柯風拂林而下葉金堤翠栁帶星采而均調紫¶
塞蒼鴻追風光而結陣敬想足下秀標東箭價重南金¶
才過吞鳥之聲徳邁懐鮫之智但某衡門賤士甕牖微¶
生既無白馬之談且乏碧鷄之辯歎分飛之有處嗟㑹¶
面以無期聊伸布服之言用述併糧之志¶
　　　應鍾十月¶
<pb:KR3j0185_WYG_076-6a>¶
節届𤣥靈鍾應隂律愁雲拂岫帶枯葉以飄空翔氣浮¶
川映危樓而疊逈胡風起截耳之凍趙日興曝背之思¶
敬想足下山嶽鍾神星辰挺秀潜明晦跡隠於朝市之¶
間縱法化人不混鄉閭之下某陋巷孤遊穿牆自活終¶
朝息爨若孔子之為貧竟日停炊如范生之在職牛衣¶
當被畏見王章犢鼻親操恐逢犬子雖此慚賤而不羞¶
貧綺服有時此言何述¶
　　　黄鍾十一月¶
<pb:KR3j0185_WYG_076-6b>¶
日徃月来灰移火變暫乖語黙頓隔秦吳既𫝊蘇李之¶
書更共范張之志冷風盛而結鼻寒氣切而凝脣虹入¶
漢而藏形鶴臨橋而送語彤雲垂四面之葉玉雪開六¶
出之花敬想足下世號氷壺時稱武庫命長袂而留客¶
施大被以招賢酌醇酒而據切骨之寒温獸炭而袪透¶
心之冷某携戈日乆荷㦸年深揮白刅而萬定死生引¶
虹旗而千決成敗退龍劔而却歩月下開營進鯨鼔而¶
横行雲前起陣徒勞斬斫豈用功勲諸不具陳謹伸微¶
<pb:KR3j0185_WYG_076-7a>¶
意¶
　　　大呂十二月¶
分手未遥翹心且積引領企踵朝夕不忘眷友思仁行¶
坐未捨既屬嚴風極冷苦霧添寒氷堅漢地之池雪積¶
袁安之宅敬想足下棲神鶴駕眷想龍門披玩之間願¶
無捐徳某種𤓰賤士賣餅貧生入爨竈以揚聲不逢蔡¶
子駕鹽車而顯跡罕遇孫陽徒懐叩角之心終想暴腮¶
之患既為乆要聊吐短章紙盡墨窮何能懇露¶
<pb:KR3j0185_WYG_076-8a>¶
　　耕禄槀(胡錡/)¶
　　擬力田詔¶
詔曰民以食為天食不可缺則民不可惰堯敬授禹粒¶
乂盤庚曰力穡乃有秋此古者敺民之農使著本而食¶
其力我國家躬籍以供祀典制地以行仁政詔寛減賦¶
租勉率亦云至矣比年以来嘆愁轉徙壯者不縁南畝¶
而無常心豈斧斤奪其時歟繇役分其力歟厚斂以困¶
之歟朕知無逸艱難亦惟責躬懼徳弗類方春時和土¶
<pb:KR3j0185_WYG_076-8b>¶
膏脉起民事不可緩爾郡國循行阡陌宜究民恫以勸¶
農為急若有蟊賊痒而稼者鋤之爾父老率子弟孝悌¶
陳敷菑覃播載于胥斯田既順既宣則自今以始嵗其¶
有秋民無阻饑乃朕之意¶
　　擬銀青光禄大夫提舉醴泉觀田萬頃特授保康¶
　　軍節度使兩淮安撫制置大使兼判揚州兼提領¶
　　措置屯田大使節制本路河南出戍軍馬加食邑¶
　　實封制¶
<pb:KR3j0185_WYG_076-9a>¶
建列纛以分封載嚴維翰奄全淮而作牧兼重留屯疇¶
兹銀信之庸幡爾琳庭之處控師干而衛社隆使指以¶
旌畬允熟輿言誕敷大號銀青光禄大夫提舉醴泉觀¶
田萬頃菑而肯播公以忘私退睦鄉閭有同井相友之¶
義進陪卿伯為立極經野之謀其至忱則忠乎君其實¶
意則近乎古頃以仁政之潤澤推為太平之紀綱貢助¶
徹皆便于民不奢不儉租庸調悉寛其法欲逸欲安持¶
界限以素嚴立經制而益謹無甚富甚貧之弊見謂均¶
<pb:KR3j0185_WYG_076-9b>¶
平縱近臣近親之家莫敢踰越方坐致豳原之化乃祈¶
歸堯壤之耕亟示勉留爰加優渥品特升於華㦸廪爰¶
賦於真宫少酧在畝之懐終冀恵疇之用矧維揚之重¶
鎮實今日之要區未雨綢繆合謹本根之備及時閒暇¶
當為兵食之圖顧惟禮耕義種之賢足副内修外攘之¶
志統綏疆埸申畫郊圻省騎墾湟宜舉充國破羌之䇿¶
分兵闢渭必循孔明定蜀之規以耒耜執戈殳以襏襫¶
行介胄象耘沃野戰守有經蟻聚列營坐作聽命期復¶
<pb:KR3j0185_WYG_076-10a>¶
恢於境宇宜渙錫於山川是用陟防渚之齋旄開廣陵¶
之棨鉞兵事節度悉歸封履之中地利便宜盡入輿圖¶
之内仍申采錫庸顯恩崇於戱師整戎修徹土冀歌於¶
周雅馬騰士飽平淮宜上於唐勛徃服朕言式永終譽¶
可特授保康軍節度使兩淮安撫制置大使兼判揚州¶
兼提領措置屯田大使節制本路河南出戍軍馬加食¶
邑實封¶
　　代田萬頃到任謝表¶
<pb:KR3j0185_WYG_076-10b>¶
琳館養恬冀息丘園之駕琱戈疏寵誤分淮甸之弓籲¶
天控避以弗俞跼地勉承而有靦伏念臣量慚淺薄品¶
特下中少事耦耕粗得帶經之樂壯沾圭禄頗懐憂國¶
之忠越内外以若疇辨總秸而定賦千夫萬夫之長愧¶
匪其材九推五推之間備殫其力乃上從盤之請欲陶¶
撃壤之情忽授鉞以總師俾建麾而顓閫矧長淮之境¶
土為吾國之藩籬民賴懐生軍資討實秉戈執耒宜為¶
足兵足食之思牧馬飯牛盍講且戰且耕之政鞠旅而¶
<pb:KR3j0185_WYG_076-11a>¶
菑其芑出車而黍其華戍牛式遣則無載飢之憂徒御¶
式嚴則有峙糧之望預為雨徹之計可收日辟之功六¶
月出征敢廢歌豳于七月夏官董正尤當任甸於地官¶
顧無圻畫之良規曷副蕃宣之隆寄兹盖恭遇皇帝陛¶
下恢復疆宇整齊乾坤一成立中興之基大披圖籍九¶
井張太平之紀丕混車書内將拓梁山奕奕之區外欲¶
歸齊國章章之土知臣粗能積穀故使備邊察臣稍熟¶
分耕故資治塞庚癸政需於飽餉戊巳宜増於鉅屯臣¶
<pb:KR3j0185_WYG_076-11b>¶
敢不實壑實墉乃疆乃理三事就緒勉修濆浦之戎萬¶
年揚休願報土田之徳¶
　　擬常熟縣開國侯穀實進封常熟縣開國公加食¶
　　邑實封制¶
慶有年而介福乆疏分井之封播攷績以陟明爰進植¶
圭之秩乃睠奏艱之恵載推報本之恩允穆師言誕揚¶
渙號常熟縣開國侯穀實學深種植仁熟滋培一日無¶
食則飢司民之命三代處農而教為道之原其和足召¶
<pb:KR3j0185_WYG_076-12a>¶
隂陽之和其貴能賤金玉之貴豳歌始播婦饁畝以勤¶
勞魯頌于征牧在坰而蕃碩行師則藉之輓粟徹疆則¶
資之峙糧持常平使者之權視時登損佐地官司徒之¶
職待國賙頒疇庸既詠於屢書班禄宜先於増賦乃刻¶
名於鏁璧乃彰用於斚彛爰即侯疆就陞公爵于以重¶
宅生之寄于以顯育教之庸於戱嵗月日時無易而用¶
明朕已建九疇之範水火木金惟修而永賴爾其叙萬¶
世之功益厲後圖嗣有華寵可進封常熟縣開國公加¶
<pb:KR3j0185_WYG_076-12b>¶
食邑實封¶
　　代穀實謝表¶
八政之疇曰食粗喜屢豐九井之田為公誤叨進秩増¶
畬錫寵撃壤知恩伏念臣函直無竒簸揚有靦勿正勿¶
忘勿助幸免揠苖實裒實發實堅僅能維秬顧何修而¶
何飾蒙載柞以載芟天子元日而祈于郊至勤聖駕冡¶
宰杪嵗而制其用亦費廟謨偶六穂之告登而三農之¶
胥慶遽超榮於品禄仍加衍於户租不稼而囷秖負素¶
<pb:KR3j0185_WYG_076-13a>¶
餐之愧奏艱而粒實歸教藝之仁兹盖恭遇皇帝陛下¶
心應形聲化調風雨正徳惟和惟叙舜厚其生休徴用¶
乂用成禹敷其福異畝遂生於同穎靡田不挺於稠華¶
雖已誇狼戾之秋或慮有鵠形之嵗奬職方而任貢升¶
廪氏以司儲猥令燕黍之㣲亦被周禾之命臣敢不茂¶
加播殖益務滋生八月穫十月場力課服田之事九年¶
耕三年食誓殫憂國之忠¶
　　擬隴西郡開國侯来牟進封闗内侯加食邑實封¶
<pb:KR3j0185_WYG_076-13b>¶
　　制¶
登實祈春已課兩岐之最薦名告夏爰疏易地之封於¶
皇孔碩之英貽我奏膚之美穀差吉旦穡播猷言隴西¶
郡開國侯来牟外叶坤黄内涵賁白載行于野懐大夫¶
君子之忠斯饗我農成先公風化之業將其来食迄用¶
康年滹沱對竈之時竟能濟業崆峒跨鞍之頃遂底休¶
師庸進績於農書復侑忱於寢廟来咨来茹有在公助¶
祭之㳟實好實堅相尊祖配天之道爰易隴西之舊壤¶
<pb:KR3j0185_WYG_076-14a>¶
聿陞闗内之新畬於戱雨露肥磽之不齊爾既勉修於¶
人事山川土田之大啟朕其加錫於侯功徃服休恩勉¶
圖後效可進封闗内侯加食邑實封¶
　　代来牟謝表¶
代食維好績愧乏於善收徃即乃封恩誤叨於登進自¶
天錫命易地祗榮伏念臣桑下枯荄丘中槁茁鬖鬖黄¶
髪老風雪之彫殘皦皦素心抱冰霜之潔白生樂國而¶
無䑕苖之感厯元都而有兎葵之思因問俗於闗中輒¶
<pb:KR3j0185_WYG_076-14b>¶
借階於陛下爰進仲舒之䇿勿令後時至形武帝之憂¶
詔其益種欲使畝畟畛麃之所皆有春登夏實之資地¶
方慮於不齊意敢希於所報詎期削木之質遽躋沃壤¶
之區兹盖㳟遇皇帝陛下徳游祥雲政如時雨五穀共¶
衍藹永平膏沐之懽多黍同登播元和天錫之頌課吏¶
奏漁陽之最談兵却新鄭之師以薦廟而勸相農民以¶
問價而選掄使者肆令穉植亦被播耰臣敢不小大懐¶
忠艱難陳業誦原野南都之盛已幸富饒歌宫室故國¶
<pb:KR3j0185_WYG_076-15a>¶
之墟尚祈警戒¶
　　擬米秫除祭酒誥¶
唐得祭酒生徒皆喜謂不寂寞矣盖橋門冠帶之地必¶
資醉經鉅賢而為之長以爾學殖素醇詞英早粲粤自¶
脱頴而来詩曰或舂或揄或&KR0619;或蹂其所踐揚亦既熟¶
矣頃登米廪教思薫陶士君子已有成周既醉之行今¶
擢表成均維其令儀以式我賔僎使酌道味徳者皆沉¶
浸乎醲郁則將用汝作醴徃惟欽哉¶
<pb:KR3j0185_WYG_076-15b>¶
　　代米秫謝表¶
任閭師之耕農功舉實進司成之長賔僎増華揆量逾¶
涯懐榮蹐地伏念臣素無學殖徒有仁根后稷教藝以¶
来芳聯南畝陶潜賦歸而後頴露西疇在前深愧於粃¶
糠若作尚資於麴糵忽從米廪叨佩水蒼清為聖人中¶
俾樂道涯之泳醉有君子行使沾徳海之流自非沐漢¶
化之鴻醇何以式周朋之燕湑兹盖㳟遇皇帝陛下氣¶
薫嘉協瑞格和平當豐年髙廪之秋畀烝為醴闡七月¶
<pb:KR3j0185_WYG_076-16a>¶
公堂之教獻饗稱觥將&KR0270;陶民俗於温温廼首觀儒風¶
於渾渾肆令淺薄亦被涵濡臣敢不泆戒非彛禮嚴有¶
㫖招諸生而浸醲郁盍明立館之規造三代而樂優游¶
共適舞雩之趣¶
　　擬馬菽除駕部誥¶
乗輿法駕公卿奉引太僕御參属車盖所以嚴導扈也¶
爾理明芻悦才有駿聲乗馬在廐摧之秣之于(闕一/字)之職咸¶
休厥功朕甚嘉之今將駕鑾車涖明堂擢爾司駕僕臣¶
<pb:KR3j0185_WYG_076-16b>¶
正厥后克正思無邪思馬斯臧爾其捜舉天閑之政使¶
徒御不驚既碩孔安則為稱厥職其徃欽哉毋失朕命¶
　　代馬菽謝表¶
典廐濫員無裨仰秣司輿躐寵有靦分曹聞命凌兢銜¶
恩激烈伏念臣用非穀粟材僅秸䆅駒谷逍遥慣飽南¶
山之味駰原濡沃備嘗豳圃之勞荷不棄于牧芻俾進¶
供於飼秣約軧鳴公鑾之節宜預均調法駕備六馬之¶
參盍先審御騰槽有幸導扈何居兹盖㳟遇皇帝陛下¶
<pb:KR3j0185_WYG_076-17a>¶
臨下以寛馭臣以爵自强不息時乗六位之飛示朴為¶
先日却千里之獻属舉我享我將之禮載嚴既閑既庻¶
之司肆使駑疲獲依騎乗臣敢不益鞭而後載範其馳¶
地熟九方幸已塵於太僕天低五路願長擁於屬車¶
　　擬良耜除司農卿誥¶
自大易取益之利以教天下時則有若此選己居開物¶
成務之先矣爾楩柞風雨之姿樟楠雪霜之氣斵而成¶
之恵我南畝其利已溥朕所嘉賴擢儀九扈盖以后稷¶
<pb:KR3j0185_WYG_076-17b>¶
之化豳原漢文之躬籍田皆爾之力爾其為朕率趨末¶
之民而知本起惰安之習而力勤俾五榖皆熟有年屢¶
書是為毋曠厥職其徃欽哉¶
　　代良耜謝表¶
土木起膏俶嚴斵木之教天田携角誤躋司稷之班聞¶
命凌兢戴恩傴僂伏念臣泥塗未脱畎畝不忘陳王業¶
以歌豳粗知大本利天下以取益祇效小忠我田既臧¶
其笠伊糾乃或耘而或耔始載柞以載芟正以九農播¶
<pb:KR3j0185_WYG_076-18a>¶
厥百穀侯伯侯亞侯彊侯旅有厭其麃如茨如梁如坻¶
如京終善且有猥慚芻賤濫辱稼卿兹盖㳟遇皇帝陛¶
下授厯析因分田友助即功以知稼穡靡或遑寧親耕¶
以給粢盛昭然示勸爰重中和書之進載祈秋冬報之¶
豐肆使畬耰亦躋扈棘臣敢不戒其趨末毋或違時撃¶
壤而歌敢云帝力之何有叙疇以乂當思農政之用成¶
　　擬水部車龍除水陸轉運使誥¶
作周川衡已成嵗績為唐發運爰重使名自非負洞逹¶
<pb:KR3j0185_WYG_076-18b>¶
之竒何以稱轉輸之選以爾風猷淵湛器識陂涵輪囷¶
而容之蟠素無滯碍犖确而骨之蜕獨任捲舒見謂圓¶
機九流通之材故有一動萬波隨之譽已咨決汎更賴¶
沃焦旱魃滌滌藴隆蟲蟲孰慰兢兢之念小子蹻蹻老¶
夫灌灌共歌板板之詩廼不憚於勤勞爰妙加於廻斡¶
朕深嘉汝最宜究其能俾司將漕之權毋效談河之濶¶
決鴻歌飯已興陂下之耕流馬運糧期進漢中之䇿勉¶
加濡沃嗣有激昻¶
<pb:KR3j0185_WYG_076-19a>¶
　　代車龍到任謝表¶
職濫水衡何補禹疇之用光濡濕轡誤叨漢漕之榮沐¶
浴恩波滂沱感涕伏念臣材卑碌碌量淺沾沾刋木而¶
龍其驅粗竭放菹之力防稻而瀦其畜僅殫掌澮之勞¶
政慚俛仰以隨人所冀卷藏而束閣川適逢於滌滌泉¶
曷導於源源乃沾詔墨之鴉飜俾濯篆文之龜拆流濕¶
就燥泄北海以灌涯自下升髙激西江而救涸爰喣斗¶
升之活以將輦駕之輸兹盖㳟遇皇帝陛下徳厚海涵¶
<pb:KR3j0185_WYG_076-19b>¶
道明川理見善莫禦其決化妙流通從諌如轉諸圜迹¶
無碍滯肆令猥𤨏亦玷選掄臣敢不胝足施功鞠躬盡¶
瘁鑿渠引渭當溥霑涇下之田輓粟飛芻願長富闗中¶
之廪¶
　　擬趙鎛除金部誥¶
工欲善其事必先利其器為農亦然爾仁為之刃義淬¶
其鋒早入爐錘取鍛取礪迄用有成原田每每拮据捋¶
荼農亦良苦非藉爾何以芟夷哉此詩人所以有良耜¶
<pb:KR3j0185_WYG_076-20a>¶
臣工之褒朕嘉汝績擢司禹金今而後聚百鍊之精以¶
鑄農器俾啟辟攘剔之有其具以成我黍稷徃若予工¶
毋廢厥職¶
　　代趙鎛謝表¶
掌周野之器請事老農修禹府之金誤登劇部自天聞¶
命無地措躬伏念臣生本親鋤質為至鈍畬田春暮其¶
殫庤艾之勞南畝秋函爰竭薅荼之力方慚冶躍忽拜¶
秩増六齊輈人之工乃令典領三品揚州之貢亦俾甄¶
<pb:KR3j0185_WYG_076-20b>¶
收豈伊鑛頑足堪器使兹盖㳟遇皇帝陛下政堅所執¶
義成者方治天下猶在罏範于堯鑄求良弼用作礪起¶
自傅巖盡化買刀悉歸銷㦸臣敢不切磋磨琢芟夷藴¶
崇斷矣同心輔大易耒耜之教作而從革成洪範稼穡¶
之功¶
　　擬犂春知犍為郡兼勸農使誥¶
古有農官我朝分牧者繋農使示厚本也爾剛木近仁¶
遯肥空谷神光牛背訛寢莫羈左廻右抽徃来修直髙¶
<pb:KR3j0185_WYG_076-21a>¶
原卑隰堅栗方苞亦既著勞効矣犍為名郡也畀爾一¶
麾爾其求距心之芻化渤海之犢俾千里無曠土亦克¶
用勸則予汝嘉¶
　　代犂春到任謝表¶
雨足周原方恊夢魚之兆地分蜀壤將還佩犢之風延¶
見老農具宣聖澤伏念臣梓人傳之矩矱鐵爐歩之範¶
模枝雖厄於塗泥性獨耽於畎畝騂其勿用犉爾来思¶
給荆州之民無裨强本供栁中之士何補増屯誤簡三¶
<pb:KR3j0185_WYG_076-21b>¶
推之知猥被一麾之寵載循漢陌共理嘉陵率彼戍兵¶
市纈繒而田沃助其鄰里勞酒食以疇良勉收破塊之¶
功實藉起膏之賜力殫觳觫報祝汗邪兹盖㳟遇皇帝¶
陛下輝蓄牿亨明離牝吉引重致逺教耒耨以變通綴¶
紺服&KR3395;接車轔而沛艾廼擇人而作牧俾領使以勸耕¶
臣敢不芻豆銜恩蒲鞭示化種四萬頭之益願廣租分¶
耦五百兩之連尤思糧衛¶
　　擬侯亞除籍田令誥¶
<pb:KR3j0185_WYG_076-22a>¶
農者天下之本也朕躬耕籍田率勸百姓掌籍者必惟¶
其材盖是職周為甸師漢祠先農國朝俾典宗廟社稷¶
之祀爾壯而知本穡事艱難皆熟諳之令擢爾令宜殫¶
竭其勞亦服爾耕以相我農民匪但典祀事而已徃欽¶
哉無荒朕命¶
　　代侯亞賀皇帝籍田禮成表¶
帝籍親臨禮重三推之祀皇恩大賚歡陶萬宇之春國¶
典告成臣工稱慶竊以農而安本國重勸民載耒於保¶
<pb:KR3j0185_WYG_076-22b>¶
介之間教頒月令掌甸為粢盛之備職𨽻天官或歌祈¶
社稷之詩或下帥公卿之詔金根登壝朱紱下郊皆非¶
侈觀羙之文政以表躬耕之意洋乎今日展也盛儀㳟¶
惟皇帝陛下萬物覩乾三登樂泰仁禾善養獨明穡事¶
之艱徳稷惟馨恪謹稼彛之奉農祥正而土膏起豳畝¶
饁而春日遲雷動紺轅擁百僚之穆穆風生青耜慶千¶
耦之耘耘爰畢農功載親祠事天地祖宗之歆格和溢¶
奉璋孝弟頒白之泳游恩霑賜帛金鷄飛舞寳兕忻愉¶
<pb:KR3j0185_WYG_076-23a>¶
聿新曠代之逢丕慰輿情之徯臣等叨隨撃壤快覩囘¶
鑾賈誼耕籍之言已陪給祭孟軻均田之説尤冀行仁¶
　　擬木斛除度支使誥¶
舜齊七政量居其一盖㣲此不足以平天下之心也茍¶
非其材不在兹選爾中通而外直體圓而用方景山松¶
栢是斵是䖍就匠之輪以成厥器乃命式於九圍既戒¶
既平時靡有争朕已嘉汝績矣今擢司計度凡國賦之¶
出納軍儲之斂散一嵗㡬何悉資等畫爾其必有昔人¶
<pb:KR3j0185_WYG_076-23b>¶
不差升斗之長也徃祗使事毋忽朕言¶
　　代木斛謝表¶
乾圜合制粗守均平渙汗有華忽陞計度循牆祗奉斂¶
板欽承伏念臣器本易盈筲無足算為之以信曾陳韓¶
愈之言剖而不争徒抱莊周之志故在取益則圭撮不¶
容少失有所宜損則黍勺弗使或加職第謹於漢倉政¶
何裨於舜度愧蔑允工之報遽叨經費之諮矧嵗計年¶
支貴不差于升斗而沙量籌唱期盡給于樵蘇慚無聚¶
<pb:KR3j0185_WYG_076-24a>¶
米之長曷勝足食之任兹盖恭遇皇帝陛下叅天量廣¶
並日徳明無黨無偏成洪範農疇之用有容有執尊中¶
庸既廪之賢以平政而行仁毎量能而授職遂令空竭¶
亦在簸揚臣敢不益盡虛心堅持端槩出入㡬何之問¶
所合講明㑹計當矣之言尚思佩服¶
　　擬倉部髙廪除提舉常平倉誥¶
蓄積以備水旱此堯湯用心也然司蓄積之職者必惟¶
其人爾彌髙之望有容之徳其胸中何止藏百萬矣頃¶
<pb:KR3j0185_WYG_076-24b>¶
典國儲陳陳露積乃且有賑貧捄乏之心朕甚嘉之常¶
平使節未嘗經界今命汝徃以究其材漢北邊之給唐¶
京師之置皆昔賢所講明者可權度而舉行之使吾民¶
含哺鼓腹咸遂一飽之樂則朕益汝嘉徃惟欽哉¶
　　代髙廩到任謝表¶
廪曹公職慚無一粟之裨庾節叨榮誤被六絲之遣穀¶
消問俗粒飽知恩伏念臣腹本空虚慮先饑困義重將¶
軍之急劔屢指糧禮知賢者之尊鼎加繼餽幸遂坻京¶
<pb:KR3j0185_WYG_076-25a>¶
之詠僅逭㕓囷之譏方祈學稼以歸耕忽俾集苞而爰¶
度豐凶品約當思戴胄之規貴賤權宜盍究夀昌之䇿¶
第虞罄乏曷副寵綏兹盖㳟遇皇帝陛下平政行仁博¶
施濟衆先時備具成湯捐瘠之思以己視人大禹溺飢¶
之念故當饋動人才之歎而旰食有民瘼之憂豈伊罌¶
儲亦塵器使臣敢不棠知所發飯不敢忘馳隰而廣諮¶
詢具宣德意視嵗而為斂散加恵黎元¶
<pb:KR3j0185_WYG_076-26a>¶
　　水族加恩簿(毛勝/)¶
　水族浙地之産為多加恩簿者吳越功徳判官毛勝¶
　所作也湏鱗殻甲種類差殊薦醴登盤皆可於口陳¶
　言爛説不足盡其妙故各揚乃徳各叙所材然後總¶
　材徳形容之羙假以封之令者盖滄海龍君之命夫¶
　龍擅于海君制萬族號令其間寧有不可勝生居水¶
　國饜享羣鮮常以天饞居士自名則觀此簿者當不¶
　責而笑也¶
<pb:KR3j0185_WYG_076-26b>¶
玉桂仙君(江殊乃江/瑶之文名)¶
令咨爾獨歩王江殊鼎鼐仙姿瓊瑶紺體天賦巨羙時¶
稱絶佳宜以流碧郡為靈淵國追號玉桂仙君稱海珍¶
元年¶
章丘大都督(一滄浪頭盖章舉/三淡然子盖蚶菜)　(二白中隠盖車螯/四季遐盖鰕魁)¶
令章丘大都督忠美侯滄浪頭隠浪色竒入甌稱最杜¶
口中郎將白中隠負乃厚徳韜其雅姿殊形中尉兼靈¶
甘尹淡然子體雖詭異用實芳鮮玉徳公季遐純潔内¶
<pb:KR3j0185_WYG_076-27a>¶
含爽妙外濟滄浪頭可靈淵國上相無比白中隠可含珍大¶
元帥豐甘上柱國兼脆尹淡然子可天味大將軍逺勝¶
王季遐可清綃内相頡羮郡王¶
爽國公(一南寵乃蠘蟹/三解藴中乃)　(二甲藏用乃蝤蛑/四解㣲子乃彭越)¶
令多黄尉權行尺一令南寵截然居海天付巨材宜授¶
黄城監逺珍侯復以爾專盤處士甲藏用素稱蠘副衆¶
許蟹師宜授爽國公圓珍巨美功臣復以爾甘黄州甲¶
仗大使咸宜作解藴中足材腴妙螯徳充盈宜授糟丘¶
<pb:KR3j0185_WYG_076-27b>¶
常侍兼美復以爾解㣲子形質肖祖風味專門咀嚼謾¶
陳當寘下列宜授爾郎黄少相¶
甘鬆左右丞(仲扃乃/蛤蜊)¶
令合州刺史仲扃重負雙宅閉藏不發既命之為含津¶
令陞之為慤誠君矣粉身功大償之實難宜授紫暉將¶
軍甘鬆左右丞監試甘圓内史¶
清腴館學士(文名靈/蜕先生)¶
令靈蜕先生外無排脇之皴内無鯁喉之亂宜授紅鐺¶
<pb:KR3j0185_WYG_076-28a>¶
祭酒清腴館學士¶
橙虀録事(鱸名紅文/生盧清臣)¶
令惟爾清臣銷酲引興鮮鬛之鄉宜授橙虀録事守招¶
賢使者¶
珍曹必用郎中(鰣名/時充)¶
令珍曹必用郎中時充鐺材本美妙位無髙宜授諸衙¶
効死軍使持節雅州諸軍事¶
骨鯁卿(鱭名白/圭夫子)¶
<pb:KR3j0185_WYG_076-28b>¶
令惟爾白圭夫子貌則清臞材極羙俊宜授骨鯁卿¶
醉舌公(黿名/甘鼎)¶
令甘鼎究詳爾調鼎之材嚥舌潮津宜封醉舌公¶
擐甲尚書(鼈名甲/拆翁)¶
令甲拆翁挾彈於中巧也負擔於外禮也介胄自防不¶
間寒暑智也歩武懦緩不踰規繩仁也故前以擐甲尚¶
書榮其跡顯其能宜授金丸丞相九肋君¶
典醤大夫(鱟名長/尾先生)¶
<pb:KR3j0185_WYG_076-29a>¶
令長尾先生惟吳越人以謂用先生治醤華夏無敵宜¶
授典醤大夫仙衣使者¶
新美舍人(石首名/元鎮)¶
令元鎮區區枕石子孫徳甚富焉宜授新美舍人¶
懐寄令史(石決名/朱子房)¶
令和羮長朱子房酒方沉酣臭薫一座挑筯少進神明¶
頓還至於七孔賦形治目為最宜授懐寄令史¶
甘盤校尉(烏賊名/甘盤)¶
<pb:KR3j0185_WYG_076-29b>¶
令甘盤校尉吐墨自衛白事有聲宜授噀墨將軍¶
通幽博士(龜名元/介卿)¶
令元介卿爾卜灼之効吉凶了然所主大矣宜授通幽¶
博士¶
同體合用功臣(借眼公/乃水母)¶
令惟爾借眼公受體不全兩相藉賴宜授同體合用功¶
臣左右衛駕海將軍¶
㸃化使者(李藏珍即真珠/班希即玳瑁)¶
<pb:KR3j0185_WYG_076-30a>¶
令李藏珍照乗走盤厥價不貲班希裁簮製器不在金¶
銀珠玉之下藏珍宜授圓輝隠士班希宜授㸃化使者¶
梵響參軍(牡礪曰房叔化/螺曰阮用光)　(梵響曰屈突通/珂曰羅幼文)¶
令房叔化粉厠湯丸裹護丹器屈突通振聲逺聞可知¶
佛樂阮用光運體施功物皆滑瑩羅幼文類乎貝孫㸃¶
綴鞍勒粲然可觀小有文采叔化可豪山太守樂藏監¶
固濟突通可曲沃郎梵響叅軍攝玉㙮金舍用光可檢¶
校大輝光宜充掌書記幼文可馬衣丞¶
<pb:KR3j0185_WYG_076-30b>¶
濟饞都護(田青是螺螄鮧/江伯夷是鱁)　(申潔是蛙是江㹠/屯江小尉)¶
令惟爾田青㣲藏淺味無所取材世或烹調以為怪品¶
申潔蒼皮&KR1034;疹矮股跳梁江伯夷宋帝酷好鰾則别名¶
屯江小尉漁工得雋亦號甘肥田青授具體郎申潔宜¶
授濟饞都護行水樂令伯夷宜授宋珍都尉南海詹事¶
屯江小尉宜授追風使湯波太守¶
銀絲省饜徳郎(錦袍氏鱖也李本鯉也鮮于羮鯽也楚/鮮白魚也縮項仙人鯿也食寵侯鱘鰉)¶
　(也單長福鱓也管統蔥管也備/員居士東崇也唐少連崇連也)¶
<pb:KR3j0185_WYG_076-31a>¶
令以爾錦袍氏骨踈肉𦂳體具文章宜授蘇腸御史仙¶
盤遊奕使以爾李本三十六鱗大烹允尚宜授跨仙君¶
子世美公以爾鮮于羮砍鱠精妙見稱杜陵宜授輕薄¶
使銀絲省饜徳郎以爾楚鮮隠釡沉糟價傾淮甸宜授¶
傾淮别駕以爾縮項仙人鬼腹星鱗道亨襄漢宜授槎¶
頭刺史以爾食寵侯友節班駁標致髙爽宜授添府大¶
監以爾單長福曲直靡常鮮載具美宜授泥蟠掾以爾¶
管統省象菜伯可備煎和宜授長白侯同盤司箸局平¶
<pb:KR3j0185_WYG_076-31b>¶
章事以爾備員居士腥粗無狀見取俗人宜授鍊身公¶
子以爾唐少連池塘下格代匱充庖宜授保福軍節度¶
使¶
春榮小供奉(河㹠名/黄薦可)¶
令黄薦可爾澤嫩可愛然失於經治敗傷厥毒故世以¶
醇疵隠士為爾之目特授三徳尉兼春榮小供奉¶
輔庖生(鰒名新/餐氏)¶
令新餐氏爾療飢無術清醉有材莽新妖亂臨盤肆餐¶
<pb:KR3j0185_WYG_076-32a>¶
物以人汚百代寧洗爾之得氏累有由矣宜特補輔庖¶
生¶
表堅郎¶
令盖頑生乎泥沙薄有可采宜授表堅郎¶
<pb:KR3j0185_WYG_076-33a>¶
　　禪本草(慧日禪師/)¶
禪味甘性涼安心臟袪邪氣闢壅滯通血脉清神益志¶
駐顔色除熱惱如縳發解其功若神令人長壽¶
講味甘㣲辛性温隂中陽也開心胸明目除積乆翳障¶
益智不假修煉炮製但有精粗大小真贗之異須細㨂¶
擇類破故紙者有毒不堪入藥此味逺出流沙外漢時¶
始入中國中國種之枝葉亦繁不似出西域者良宜量¶
元氣盛衰服之元氣盛者服之即消衰者多滯鬲上舌¶
<pb:KR3j0185_WYG_076-33b>¶
乾口燥咽㗋少津液常時痞悶令人動氣發嗔甚者發¶
狂尤令人脚軟不能動履中此毒者用金剛子棘粟毬¶
或吐或下盡吐下出宿物胸脾清虛得汗而愈一方用¶
大棒擊患人頭取汗亦愈無汗者不治¶
戒味辛㣲苦回甘陳乆者辛味亦盡性凉陽中隂也湏¶
煆煉炮製極淨寘汙濁處便常用澡浴其樹有五葉或¶
八葉或十葉或一百二十葉大小粗細乆近不同四月¶
八日及臘月八日採之良不可自取湏曾採者指示乃¶
<pb:KR3j0185_WYG_076-34a>¶
得此味號為藥中之王能治百病不論元氣盛衰皆宜¶
服之元氣盛者恃强不服能致狂疾衰者初服覺苦辣¶
頻頻服之乆自得味其藥易破宜謹收藏護惜小破壊¶
猶可用若大壊者不堪用也亦有小毒偏服者損目¶
定味甘㣲辛性清凉隂中隂也安神定魄除煩熱生津¶
液産於深山者良亦有㣲毒量元氣盛衰服元氣盛者¶
不拘時服俱有效衰者多服亦能損目令人心戰怔忡¶
或四肢軟怯喜睡眠惡見人形惡聞人聲或白日見鬼¶
<pb:KR3j0185_WYG_076-34b>¶
魅亦有强勉服之不為害者然此味内有暗毒湏鍛錬¶
毒盡乃可入藥有大小乆近之異有九種似天棘者不¶
佳草澤醫人採之不入官藥其有一種土人呼為羅漢¶
果入藥取效差小若不㨂擇悞服如天棘類者乍得清¶
凉直至八萬四千刼毒亦發作發則令人下墜不可服¶
也用般若湯為君服之最騐¶
淨土味甘平性清凉中和去穢惡令人美顔色長生似¶
蓮花有五色者青者為最不用煅煉炮製四方俱有生¶
<pb:KR3j0185_WYG_076-35a>¶
西方者良無毒不論元氣盛衰人俱宜服之元氣盛者¶
乆服之白日飛升衰者服之亦能輕身不死係古来大¶
醫王合成金丹留此靈藥普度世間但其味冲澹服者¶
多無恒又此藥屬信信則少服亦效不信者不效若大¶
限垂至百藥不救名醫袖手但將此一味至心服之從¶
一服至七服無不效者最忌世間腥穢等物若夾雜服¶
之取效亦微¶
<pb:KR3j0185_WYG_076-36a>¶
　　義山雜纂(李商隱/)¶
　　必不來¶
醉客逃席　　客作偷物去　　追王侯家人¶
把棒呼狗　　窮措大喚妓女¶
　　不相稱¶
窮波斯　　　病醫人　　　　不解飲弟子¶
瘦人相撲　　肥大新婦　　　先生不識字¶
屠家念經　　社長乗凉轎　　老翁入娼家¶
<pb:KR3j0185_WYG_076-36b>¶
　　羞不出¶
新婦失禮　　尼姑懐孕　　相撲人面腫¶
富人乍貧　　處子犯物議　重孝醉酒¶
　　怕人知¶
匿人子女　　犯人愛寵　　透税　　賊贓¶
　　不嫌¶
飢得麤食　　徒行得劣馬　　行乆得坐次¶
渇飲冷漿　　行急得小船　　遇雨得小屋¶
<pb:KR3j0185_WYG_076-37a>¶
　　遲滯¶
新婦見客　　窮漢醵率　　貧家嫁娶¶
謁致仕官　　孕婦行步¶
　　不得已¶
忍病飲酒　　大暑赴㑹　掩意打兒女¶
流汗行禮　　忍痛灼艾　　為妻罵愛寵¶
冐暑迎謁　　老乞休致　　窮寺院待客¶
　　相似¶
<pb:KR3j0185_WYG_076-37b>¶
京官似冬瓜暗長　　鴉似措大飢寒則吟¶
印似嬰兒常隨身　　縣官似虎動則害人¶
尼姑似鼠入深處　　燕似尼姑有伴方行¶
婢似猫煖處便住¶
　　不如不解¶
措大解音則廢業　　婦人解詩則犯物議¶
僧解飲則犯戒　　　劣奴解識字則作過¶
子弟解燒煉則貧　　士人解手藝則卑汚¶
<pb:KR3j0185_WYG_076-38a>¶
　　惡不乆¶
夫婦爭小事　　　　罵愛寵¶
大僚門客發怒　　　贓濫官打罵公人¶
姦汙僧尼罵行童¶
　　惱人¶
遇佳味脾家不和　　終夜歡飲酒罇却空¶
方謁上官忽背癢　　賭博方勝油盡難尋¶
淘井漢急屎尿　　　遣不去無賴窮親¶
<pb:KR3j0185_WYG_076-38b>¶
　　失本體¶
不學發遣書題失子弟體¶
吊孝不哀失凶禮體¶
不收拾椀器家事口中不喃喃失老婢體¶
送客不出門失主人體¶
不闌腰不持刀砧失厨子體¶
不㸃檢學生作課念書失先生體¶
不口打口罵失節級體¶
<pb:KR3j0185_WYG_076-39a>¶
早晩不㸃檢門户家私失家長體¶
僕子著鞋襪衣服寛長失僕子體¶
逃席後不傳語謝主人失賔客體¶
唱小喏行步遲緩失武官體¶
　　隔壁聞語¶
説所送物好還麽必是不佳¶
新娶婦却道是前縁必是醜¶
説太公八十遇文王必是不逹¶
<pb:KR3j0185_WYG_076-39b>¶
説食禄有地必是差遣不好¶
説隨家豐儉必是待客不成禮數¶
説屋子住得恰好必是小狹¶
呪罵祖先必是家計不成¶
　　富貴相¶
駿馬嘶　蠟燭淚　栗子皮　荔枝殻　落花飛¶
鶯燕語　讀書聲　遺下花鈿　　髙樓上吹笛¶
擣藥碾茶聲¶
<pb:KR3j0185_WYG_076-40a>¶
　　謾人語¶
説風塵有情　　説燒煉致富　　説在官課績¶
説主上見知　　説所入莊課　　説愛寵年紀小¶
窮縣説官清　　自説勤苦讀書　誇説器皿價例¶
　　酸寒¶
山縣移市　　　村縣喝道　　　村縣待賔¶
騾鳴村中　　　村漢呼鷄　　　村漢著新衣¶
牛背吹笛　　　乞兒驅儺　　　散樂打單枝鼓¶
<pb:KR3j0185_WYG_076-40b>¶
　　不快意¶
鈍刀切物　　　破㠶使風　　　樹隂遮景致¶
築牆遮山　　　花時無酒　　　暑月背風排筵¶
　　惶愧¶
犯人忌諱　　　遇見讐家　　　欠債不償逢主¶
叅謁失禮　　　醒後聞醉語¶
　　殺風景¶
花間喝道　　　看花淚下　　　苔上鋪席¶
<pb:KR3j0185_WYG_076-41a>¶
斫却垂楊　　　花下曬裩　　　游春重載¶
石筍繫馬　　　月下把火　　　妓筵説俗事¶
果園種菜　　　背山起樓　　　花架下養鷄鴨¶
　　不忍聞¶
孤館猿啼　　　市井穢語　　　旅店秋砧聲¶
少婦哭夫　　　老人哭子　　　落第後喜鵲¶
乞兒夜號　　　居䘮聞樂聲　　纔及第便卒¶
　　虛度¶
<pb:KR3j0185_WYG_076-41b>¶
花時多病　　　好時節褊迫　　閹宦娶美婦¶
貧家節日　　　好家業不和　　貧家好花樹¶
好景不吟　　　好㕔館不作㑹¶
　　不可過¶
夏月肥漢　　　入舍妻惡　　　遭貪酷上官¶
惡俗同僚　　　大暑渉長途　　對麤人乆坐¶
舟中雨漏　　　茅屋下穢濕　　守令好尋事¶
　　難容¶
<pb:KR3j0185_WYG_076-42a>¶
僧道對風塵笑語　　　　　僕人學措大體叚¶
卑幼傲尊長　　　　　　　僕妾攙言語¶
武人村夫學書語¶
　　意想¶
冬月著碧衣似寒　　　夏月見紅似熱¶
入神廟若見鬼　　　　腹大師尼似有孕¶
重幙下似有人　　　　過屠家覺羶¶
見水心中凉　　　　　見梅齒軟¶
<pb:KR3j0185_WYG_076-42b>¶
　　惡模様¶
作客與人相爭罵　　　打毬墜馬¶
對大僚食咽　　　　　僧尼新還俗¶
筵上亂呌喚　　　　　攙奪人話柄¶
著鞋臥人床　　　　　未語先笑¶
作客踏翻臺卓　　　　對丈人丈母唱豔曲¶
嚼殘魚肉置盤上　　　横箸在羮椀上¶
　　不逹時宜¶
<pb:KR3j0185_WYG_076-43a>¶
下賤人前談經史　　　向娼婦吟詩¶
認他髙貴為親　　　　將主人酒食作人情¶
殘食還主人　　　　　將男女赴席¶
誇男女伎倆　　　　　&KR0324;男女嬌騃¶
筵上包彈品味　　　　强學時様妝束¶
食後不起妨主人　　　問主人魚肉價¶
與寡婦認親徃來　　　喫他飲食不謙讓¶
借他物令自來取　　　入人房闥取人物看¶
<pb:KR3j0185_WYG_076-43b>¶
得人恩不思報　　　　向人花園採果¶
窮漢説大話　　　　　家貧學富人¶
作客自呼賔　　　　　暑月排筵乆坐¶
　　悶損人¶
請貴客不來　　　　　惡客不請自來¶
被醉人纒住不放　　　物賤無錢買¶
出門逢債主　　　　　與讐家對坐¶
大暑逢惡客　　　　　美妾妒妻¶
<pb:KR3j0185_WYG_076-44a>¶
　　癡頑¶
有錢不還債　　　　　知過不能改¶
見他言語强拗　　　　見人文字强評隲¶
自不知過强怪人　　　把酒犯令不受罰¶
家貧强作富貴相¶
　　愚昧¶
背面説人過　　　　　好説人家密事¶
棄家耽酒　　　　　　圖他酒食作證人¶
<pb:KR3j0185_WYG_076-44b>¶
三頭二面趨奉人　　　説六親過惡與外人¶
父母在索要分析　　　㑹聚不識尊長位次¶
有憾於人望人恕　　　有恵於人望人報¶
　　時人漸顛狂¶
無故讐妒他人　　　　酒後呼鬼神¶
孝子説歌令　　　　　重孝鬬鷄走馬¶
讐記恩門　　　　　　長大漢放風筝¶
養閒漢出入　　　　　婦人出街坊罵詈¶
<pb:KR3j0185_WYG_076-45a>¶
賣田了吉凶　　　　　將田宅與人作保¶
　　非禮¶
呼兒孫表徳　　　　　母在呼舅作渭陽¶
對父母呼妻弟　　　　聴妻話怪尊長¶
祭亡人却動樂　　　　徑入他人房闥¶
　　枉屈¶
好父母無好子　　　　好兒無好婦¶
好女無好壻　　　　　有錢不㑹使¶
<pb:KR3j0185_WYG_076-45b>¶
好衣不㑹著　　　　　好㕔館不灑掃¶
有疋帛不裝著　　　　好顔色不解疋配¶
好妾驅使重難事　　　惜錢有病不醫¶
男女長成不教　　　　家藏書不解讀¶
明月夜早睡　　　　　有好花不吟詩酌酒¶
近好山水不遊玩　　　有羙味慳藏臭腐¶
清要官自犯贓罪　　　有羙質懶惰廢業¶
權在手不作好事　　　年少時好閒不習事¶
<pb:KR3j0185_WYG_076-46a>¶
　　不祥¶
卧喫食　　　無事嗟歎　　臥床上唱曲¶
露頂喫食　　露頂冩字　　牽父母作呪誓¶
搥胸罵人　　薦上坐　　　對日月大小便散髮¶
未食椀中先挿匙箸¶
　　湏貧¶
家有懶婦　　早臥晩起　　養子不及父¶
作債追陪　　倉庫不㸃檢　莊園不收拾¶
<pb:KR3j0185_WYG_076-46b>¶
抛撒飲食　　愛賭博飲酒　漫藏無用物¶
狼籍米穀　　棄業逐樂　　家事不愛惜¶
多蓄愛寵　　好遷移不止　好結納權貴¶
慳不中禮　　物貴爭買　　物賤反不買¶
多作淫巧　　遮盖家人作非為事¶
　　必富¶
勤求儉用　　見藝廣學　　常㸃檢家事¶
不迷酒色　　不欠債負　　奴婢解耕織¶
<pb:KR3j0185_WYG_076-47a>¶
夜眠早起　　家養六畜　　耕作不失時¶
及時收藏　　子弟一心　　主母不信佛¶
諸婦和諧　　不嫌麤辣　　財物有簿籍¶
積少成多　　買賣不失時　物料不作踐¶
　　有智能¶
立性有守　　密事機藏　　結交有智人¶
臨事覺悟　　酒後不多語　避他人忌諱¶
博古知今　　不習賤劣事　不妄自逞能¶
<pb:KR3j0185_WYG_076-47b>¶
尊敬有徳　　不親近小人　不妄信奴僕¶
入門問諱　　入境問風俗　夜間常醒睡¶
有疑問人　　不共愚人争是非¶
　　教子¶
習祖業　　　立言不囘　　知禮義亷耻¶
精修六藝　　談對明敏　　進退威儀¶
忠良㳟儉　　孝敬慈恵　　博學廣覽¶
交遊賢者　　不事嬉遊　　有守¶
<pb:KR3j0185_WYG_076-48a>¶
遇事有知識¶
　　教女¶
習女工　　　議論酒食　　温良恭儉¶
修飾容儀　　學書學算　　小心軟語¶
閨房貞潔　　不唱詞曲　　聞事不傳¶
善事尊長¶
　　失去就¶
卸起㡌共人言語　　　罵他人家奴婢¶
<pb:KR3j0185_WYG_076-48b>¶
鑚壁窺人家　　　　　不敲門直入人家¶
席面上不慎涕唾　　　主人未請先上㕔坐¶
開人家盤盒書啟　　　主人未揖食先舉箸¶
衆食未了先卸箸　　　探手隔坐取物¶
　　强㑹¶
見他文籍强披覽　　　見他鞍馬逞乗騎¶
見他弓矢强彈射　　　見他物件强評價色¶
見他文字强彈駁　　　見他人家事强處置¶
<pb:KR3j0185_WYG_076-49a>¶
見他鬭打强助拳　　　見他評論强斷是非¶
　　無見識¶
不説事因先罵人　　　不問道理隨人做事¶
俗人學僧家道塲　　　遇事不分别是非¶
縱兒子學樂藝　　　　縱兒子籠養¶
男兒學女工　　　　　要小下便宜¶
不得飲酒至醉　　　　不得獨入寡婦人家¶
不得黒暗獨行　　　　不得與無賴子徃還¶
<pb:KR3j0185_WYG_076-49b>¶
不得戱取物不言　　　不得開人私書¶
不得借人物用經旬不還¶
<pb:KR3j0185_WYG_076-50a>¶
　　雜纂續(王銍/)¶
　　奴婢相¶
扱卓髙　　　添水滿　　　挑燈長¶
剪燭短　　　喫乾飯　　　疾睡著¶
放物當路　　翻著衣裳¶
　　易圖謀¶
鄰舍猫兒　　屬官古畫　　小兒手中物¶
　　難柰何¶
<pb:KR3j0185_WYG_076-50b>¶
恃寵婢　　　有錢惡妻　　咬人馬¶
破活鮎魚　　解隠形賊　　被裏狗蚤¶
　　不得人憐¶
卒死䖍婆　　釘手刼賊　　偷食猫兒¶
咬人犬　　　不孝義兒　　别人醜孩兒¶
使性乞兒　　不成器子弟¶
　　無慿據¶
山縣更鼓　　選人年嵗　　廢落廟筊柸¶
<pb:KR3j0185_WYG_076-51a>¶
低手圍碁　　醉後許物　　託魚鴈傳書¶
牙郎説呪　　不封底鎻　　買妾問来厯¶
　　趂不得¶
驚馬脱籠　　歩尋下水船　斜日照人影¶
醉漢蹴踘　　病起人同飯　與村伶合曲¶
　　冷淡¶
念曲子　　　説雜劇　　　喫素冷淘¶
村伶打諢　　齋筵聽説話¶
<pb:KR3j0185_WYG_076-51b>¶
　　惡行户¶
暑月仵作　　世代刼墓　　行法儈子¶
　　少思算¶
無錢挾妓　　低碁趂手下　癡兒使爺錢¶
借物賽賭　　秀才不讀書¶
　　不相稱¶
水手渰殺　　師巫魘死　　搭材匠跌死¶
縣尉著賊　　糾儀失儀　　法司犯法¶
<pb:KR3j0185_WYG_076-52a>¶
彩畫溷室　　孝服加銀帶　　草屋安獸頭¶
先生懶惰¶
　　自做得¶
木匠帶枷　　鐵匠被鎻　　師姑袈裟¶
冶人鍋釡　　服内懐孕　　僧道犯戒律¶
　　好笑¶
對客泄氣　　村妓妝束　　長人著短衣¶
婦人墜馬　　村巫降神　　口吃人相罵¶
<pb:KR3j0185_WYG_076-52b>¶
　　阻興¶
訪妓有客　　便風無㠶　　玩月被雲遮¶
遊山遇雨　　元宵大風雨　新婚忽有疾¶
花時多事　　賞花聞鄰家哭聲¶
　　不可託人¶
相新婦　　　覔女使　　　徃别州追妓¶
買馬　　　　數散錢¶
　　可惜¶
<pb:KR3j0185_WYG_076-53a>¶
慳人有錢　　好女嫁醜漢　富商據名妓¶
歌妓被決　　新鞋袴蹴踘　綵皂鋪失火¶
玉器失手　　書畫被鼠囓　古銅器重鑄¶
驢喫牡丹¶
　　重難¶
瘡上喫棒　　冬月飲冷酒　暑月赴公筵¶
煉頂求福　　許捨身修寺　陣上帶甲馬¶
暑月檢屍　　大雨中送殯　隆冬騎逺馬¶
<pb:KR3j0185_WYG_076-53b>¶
　　没用處¶
漏缾罐　　　破鞋襪　　　隔年桃符¶
舊厯　　　　折針　　　　秃筆¶
　　又愛又怕¶
狗喫熱油　　小兒看雜劇　小兒放紙砲¶
新婚女子　　初登山遊玩　村夫看官過¶
騃人看㺯鬼神¶
　　不識羞¶
<pb:KR3j0185_WYG_076-54a>¶
下第人入期集院　　新女壻渾身著新衣¶
被妓不采强入門　　賤物作貴賭輸誇口¶
不請自來攙坐　　　誇妻妾端正¶
邊官誇説兵權　　　酒食店留得筆帖¶
　　不濟事¶
將女嫁内官　　　　飯後請喫茶¶
持齋日作客　　　　無錢後斷賭¶
打殺人後戒酒　　　臨死許修善¶
<pb:KR3j0185_WYG_076-54b>¶
臨渇掘井　　　　　江心補漏¶
斷決後赦到　　　　船行借得鞍乗¶
臨老及第　　　　　酒盡伶人来¶
大斧傷人手摩挲　　落解後試官説文好¶
　　暗歡喜¶
丈夫逺行歸　　　　無子聞女使懐姙¶
賣棺聞人病重　　　舉子與試官有闗節¶
選人得岐路　　　　同行拾得遺棄物¶
<pb:KR3j0185_WYG_076-55a>¶
　　不自量¶
老漢嫌妻醜　　　　醜妻恨夫要娶妾¶
落第舉子罵主司　　不解作官歎沉滯¶
作客嫌人家茶飯　　大將妻要人呼縣君¶
低棊要與人下子　　巧人作事拙人不伏¶
老子弟看少妓　　　惡札人愛使牋紙¶
富商騎雙控馬　　　下賤人呼人表徳¶
　　愛便宜¶
<pb:KR3j0185_WYG_076-55b>¶
共喫果子揀大底　　不取錢官人賤買物¶
騎别人馬逺出　　　共被把自家被在上¶
將生鐵博針　　　　養母狗雌猫¶
寄槽養馬　　　　　將鰕釣鼈¶
　　過不得¶
賃屋欠房錢　　　　謁上官被虱嘬¶
暑月酣睡被蠅擾　　狹巷騎馬逢車子¶
夫妻反目　　　　　上司不喜¶
<pb:KR3j0185_WYG_076-56a>¶
臨渡無船　　　　　逢大官節¶
　　難理㑹¶
波斯念孔雀經　　　醉漢寐語¶
兩人拽斜説話　　　經紀人市語¶
杜撰草書　　　　　古篆碑額¶
啞子做手勢　　　　短舌人罵詈¶
抽亂絲　　　　　　大官侵占隣人田土¶
　　不識疾遲¶
<pb:KR3j0185_WYG_076-56b>¶
急如厠説葛藤話　　留未食人喫茶¶
判狀救火　　　　　告搶妻女要依日期¶
喚老娘逢人閒話　　留走馬天使賭賽¶
發救兵湏揀吉日　　發倉賑饑待奏報¶
　　不識好惡¶
失火處説好看　　　看斬人説儈子好手¶
岸上看人溺水　　　向燈心皂莢鋪乞錢¶
養蠶處乞僵蠶　　　請舉子明年教學¶
<pb:KR3j0185_WYG_076-57a>¶
　　借不得¶
問患脚人借拄杖　　厨子處借刀¶
就雨中人借傘　　　問暑月行人借扇¶
　　少道理¶
不會禪和尚問答　　村學堂講書¶
初學讀書人策論　　田夫論朝政¶
無證見論訟¶
　　難忍耐¶
<pb:KR3j0185_WYG_076-57b>¶
觀棊被禁不許教　　患腹泄人尋厠不著¶
病起人忌口　　　　小兒灼艾¶
脚骨上取箭頭　　　見人説無天理話¶
　　没意頭¶
妓家誇會做活計　　對屠兒説買物放生¶
對將官説儒雅事　　對僧道説異端害正¶
<pb:KR3j0185_WYG_076-58a>¶
　　雜纂二續(蘇軾/)¶
　　叵耐¶
猾胥曲法取受　　　監司聞部下贓濫事¶
見非理論訟平人　　知人去上官處損䧟¶
　　自羞耻¶
和尚道士有家累　　師姑養孩兒　説脱空漏綻¶
在官贓汚事發¶
　　强陪奉¶
<pb:KR3j0185_WYG_076-58b>¶
莊家人與妓筵　　　不飲酒人伴醉漢¶
對上官説葛藤話　　與蕃使接談¶
　　佯不會¶
對尊官饒棊　　　　問新到僕妾手藝¶
初到官問舊事體　　新僉民兵問力氣¶
　　旁不忿¶
村漢有錢　　　　　無才識人作好官¶
善人被小人凌辱　　見初學人及第¶
<pb:KR3j0185_WYG_076-59a>¶
俗夫有好妻¶
　　不快活¶
歩行著窄鞋　　　　赴尊官筵席¶
入試遇酷暑　　　　暑月對生客¶
重囚被鎻縳　　　　妒妻頭白相守¶
村裏女壻戴幞頭　　小兒初入學堂¶
吏胥遇嚴明長官¶
　　未足信¶
<pb:KR3j0185_WYG_076-59b>¶
賣物人索價説呪　　和尚不喫酒肉¶
醉漢隔宿請客　　　媒人誇好兒女¶
吏胥小心畏慎　　　妓别慟哭如不欲生¶
敵國講和¶
　　陡頓歡喜¶
窮措大及第　　　　未有嗣生男¶
逺地得家書　　　　有罪遇赦¶
富家兒乍入贅女壻¶
<pb:KR3j0185_WYG_076-60a>¶
　　這囘得自在¶
僧尼還俗　　　　　宫人放出¶
重孝服闋　　　　　囚徒釋脱¶
不肖子乍無尊長　　寵妾獨得隨任¶
　　不圖好¶
癩子喫猪肉　　　　乞兒突好人¶
去任官放潑要錢　　死囚罵法官¶
刼盜妄引徒伴¶
<pb:KR3j0185_WYG_076-60b>¶
　　怕人知¶
流配人逃走歸　　　買得賊贓物¶
藏匿姦細人　　　　同居私房畜財物¶
賣馬有毛病　　　　去親戚家避罪¶
　　説不得¶
啞子做夢　　　　　舉子就試偶踈脱¶
醫人自病　　　　　行姦被窘辱¶
賊被狗咬　　　　　作官處被家人帶累¶
<pb:KR3j0185_WYG_076-61a>¶
藏違禁物被盜　　　賊贓被人轉取去¶
善相撲偶輸　　　　處子懐孕¶
　　謾不得¶
曹司對曉事官員　　諳熟行市買賣¶
妒妻不會飲酒　　　靈利孩兒買物¶
　　諱不得¶
健兒面上逃走字　　賊見真贓¶
小官祖父名　　　　有罪對知證人¶
<pb:KR3j0185_WYG_076-61b>¶
　　改不得¶
生来劣相　　　　　性好偷竊¶
好説脱空　　　　　好笑話人¶
愛説是非　　　　　淫慾無度¶
謬漢好作文章　　　口吃人多説話¶
貪財人愛便宜　　　不肖子好賭博¶
還俗僧道舉止　　　婢作正室有舊態¶
偷食猫兒¶
<pb:KR3j0185_WYG_076-62a>¶
　　得人惜¶
學行孩兒　　　　　善歌舞小妓　不偷食猫兒¶
快馬穏善　　　　　做活計女壻　會讀書兒子¶
良僕妾　　　　　　好書畵　　　有行止公人¶
　　學不得¶
神仙　　　　　　　天性敏速　　才識過人¶
有膽氣　　　　　　能飲啖　　　臨事果斷¶
　　忘不得¶
<pb:KR3j0185_WYG_076-62b>¶
父母教育　　　　　好交友　　　受恩處¶
得意文字　　　　　少年記誦書¶
　　留不得¶
春雪　　　　　　　暑月盛饌　　愛逃席客¶
潮水　　　　　　　順風下水船　猴猻看果子¶
窮人粟帛　　　　　城門發更後　大官得替後¶
　　勸不得¶
服硫黄　　　　　　酒病漢　　　愛賭錢人¶
<pb:KR3j0185_WYG_076-63a>¶
醉後相罵　　　　　夫妻因婢争閙¶
　　悔不得¶
賭錢輸　　　　　　中酒病　　　失口許人物¶
好景失遊賞　　　　作過後事發　出語容易¶
少年廢學　　　　　見好物失買¶
　　怕不得¶
上陣相殺　　　　　夏月餅師　　相撲漢拳踢¶
有罪喫棒　　　　　醜婦見舅姑¶
<pb:KR3j0185_WYG_076-63b>¶
臺諫官言事　　　　上竿¶
　　省不得¶
閩人讀書　　　　　諸行市語　　番人説話¶
　¶
　¶
　¶
　¶
　説郛卷七十六¶
