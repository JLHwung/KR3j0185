# -*- mode: mandoku-view; -*-
#+TITLE: 說郛
#+DATE: 2015-08-24 23:26:55.679069
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷一百四上
<pb:KR3j0185_WYG_104-1a>¶
欽定四庫全書¶
　説郛卷一百四上　　　　元　陶宗儀　撰¶
　　洛陽牡丹記(歐陽修/)¶
　　花品叙第一¶
牡丹岀丹州延州東岀青州南亦出越州而出洛陽者¶
今為天下第一洛陽所謂丹州紅延州紅青州紅者皆¶
彼土之尤傑者然來洛陽纔得備衆花之一種列第不¶
出三已下不能獨立與洛陽敵而越之花以逺罕識不¶
<pb:KR3j0185_WYG_104-1b>¶
見齒然雖越人亦不敢自譽以與洛陽爭髙下是洛陽¶
者果天下之第一也洛陽亦有黄芍藥緋桃瑞蓮千葉¶
李紅郁李之類皆不減他出者而洛陽人不甚惜謂之¶
果子花曰某花某花至牡丹則不名直曰花其意謂天¶
下真花獨牡丹其名之著不假曰牡丹而可知也其愛¶
重之如此説者多言洛陽於三河間古善地昔周公以¶
尺寸考日出没測知寒暑風雨乖與順於此此蓋天地¶
之中草木之華得中氣之和者多故獨與他方異予甚¶
<pb:KR3j0185_WYG_104-2a>¶
以為不然夫洛陽於周所有之土四方入貢道里均乃¶
九州之中在天地崑崙旁礴之間未必中也又況天地¶
之和氣宜遍四方上下不宜限其中以自私夫中與和¶
者有常之氣其推於物也亦宜為有常之形物之常者¶
不甚美亦不甚惡及元氣之病也美惡隔并而不相和¶
入故物有極美與極惡者皆得於氣之偏也花之鍾其¶
美與夫癭木擁腫之鍾其惡醜好雖異而得一氣之偏¶
病則均洛陽城圍數十里而諸縣之花莫及城中者出¶
<pb:KR3j0185_WYG_104-2b>¶
其境則不可植焉豈又偏氣之美者獨聚此數十里之¶
地乎此又天地之大不可考也已凢物不常有而為害¶
乎人者曰災不常有而徒可怪駭不為害者曰妖語曰¶
天反時為災地反物為妖此亦草木之妖而萬物之一¶
怪也然比夫癭木擁腫者竊獨鍾其美而見幸於人焉¶
余在洛陽四見春天聖九年三月始至洛其至也晚見¶
其晚者明年會與友人梅聖俞游嵩山少室緱氏嶺石¶
唐山紫雲洞既還不及見又明年有悼亡之戚不暇見¶
<pb:KR3j0185_WYG_104-3a>¶
又明年以留守推官嵗滿解去只見其蚤者是未嘗見¶
其極盛時然目之所矚已不勝其麗焉余居府中時嘗¶
謁錢思公於雙桂樓下見一小屏立坐後細書字滿其¶
上思公指之曰欲作花品此是牡丹名凢九十餘種余¶
時不暇讀之然余所經見而今人多稱者纔三十許種¶
不知思公何從而得之多也計其餘雖有名而不著未¶
必佳也故今所録但取其特著者而次第之¶
　姚黄　　　　　魏花　　　　　細葉壽安¶
<pb:KR3j0185_WYG_104-3b>¶
　鞓紅(亦曰青/州紅)　　牛家黄　　　　潜溪緋¶
　左花　　　　　獻來紅　　　　葉底紫¶
　鶴翎紅　　　　添色紅　　　　倒暈檀心¶
　朱砂紅　　　　九蕊真珠　　　延州紅¶
　多葉紫　　　　麤葉壽安　　　丹州紅¶
　蓮花蕚　　　　一百五　　　　鹿胎花¶
　甘草黄　　　　一擫紅　　　　玉板白¶
　　花釋名第二¶
<pb:KR3j0185_WYG_104-4a>¶
牡丹之名或以氏或以州或以地或以色或旌其所異¶
者而志之姚黄左花魏花以姓著青州丹州延州紅以¶
州著細葉麤葉壽安潜溪緋以地著一擫紅鶴翎紅珠¶
砂紅玉板白多葉紫甘草黄以色著獻來紅添色紅九¶
蕊真珠鹿胎花倒暈檀心蓮花蕚一百五葉底紫皆志¶
其異者¶
姚黄者千葉黄花出於民姚氏家此花之出於今未十¶
年姚氏居白司馬坡其地屬河陽然花不傳河陽傳洛¶
<pb:KR3j0185_WYG_104-4b>¶
陽洛陽亦不甚多一嵗不過數朶¶
牛黄亦千葉出於民牛氏家比姚黄差小而堪與競勝¶
真宗祀汾陰還過洛陽留宴淑景亭牛氏獻此花名遂¶
著¶
甘草黄單葉色如甘草洛人善别花見其樹知為某花¶
云獨姚黄易識其葉嚼之不腥¶
魏家花者千葉肉紅花出於魏相(仁溥/)家始樵者於壽¶
安山中見之斵以賣魏氏魏氏池舘甚大傳者云此花¶
<pb:KR3j0185_WYG_104-5a>¶
初出時人有欲閲者人税十數錢乃得登舟渡池至花¶
所魏氏日收十數緡其後破亡鬻其園今普明寺後林¶
池乃其地寺僧耕之以植桑麥花傳民家甚多人有數¶
其葉者云至七百葉錢思公嘗曰人謂牡丹花王今姚¶
黄真可為王而魏花乃后也¶
鞓紅者單葉深紅花出青州一曰青州紅故張僕射(齊/)¶
(賢/)有第西京賢相坊自青州以馲駞䭾其種遂傳洛中¶
其色類腰帶鞓謂之鞓紅¶
<pb:KR3j0185_WYG_104-5b>¶
獻來紅者大多葉淺紅花張僕射罷相居洛陽人有獻¶
此花者因曰獻來紅¶
添色紅者多葉花始開而白經日漸紅至其落乃類深¶
紅此造化之尤巧也¶
鶴翎紅者多葉花其末白而本肉紅如鴻鵠毛色¶
細葉麤葉壽安者皆千葉肉紅花出壽安縣錦屏山中¶
細葉者尤佳¶
倒暈檀心者多葉紅花凢花近蕚色深至其末漸淺此¶
<pb:KR3j0185_WYG_104-6a>¶
花自外深色近蕚反淺白而深檀㸃其心此尤可愛¶
一擫紅者多葉淺紅花葉杪深紅一㸃如人以三指擫¶
之¶
九蕊真珠紅者千葉紅花葉上有一白㸃如珠而葉宻¶
蹙其蕊為九樷¶
一百五者多葉白花洛花以榖雨為開候而此花常至¶
一百五日開最先¶
丹州延州花者皆千葉紅花不知其至洛之因¶
<pb:KR3j0185_WYG_104-6b>¶
蓮花蕚者多葉紅花青趺三重如蓮花蕚¶
左花者千葉紫花葉宻而齊如截亦謂之平頭紫¶
朱砂紅者多葉紅花不知其所出有民門氏子者善接¶
花以為生買地於崇徳寺前治花圃有此花洛陽豪家¶
尚未有故其名未甚著花葉甚鮮向日視之如猩血¶
葉底紫者千葉紫花其色如墨亦謂之墨紫花在藂中¶
旁必生一大枝引葉覆其上其開也比他花可延十日¶
之久噫造物者亦惜之耶此花之出比他花最逺傳云唐¶
<pb:KR3j0185_WYG_104-7a>¶
末有中官為觀軍容使者花出其家亦謂之軍容紫嵗¶
久失其姓氏矣¶
玉板白者單葉白花葉細長如拍板其色如玉而深檀¶
心洛陽人家亦少有余嘗從思公至福嚴院見之問寺¶
僧而得其名其後未嘗見也¶
潜溪緋者千葉緋花出於潜溪寺寺在龍門山後本唐¶
相李藩别墅今寺中已無此花而人家或有之本是紫¶
花忽於藂中特出緋者不過一二朶明年移在他枝洛¶
<pb:KR3j0185_WYG_104-7b>¶
人謂之轉(音/篆)枝花故其接頭尤難得¶
鹿胎花者多葉紫花有白㸃如鹿胎之紋故蘇相(禹/珪)宅¶
今有之¶
多葉紫不知其所出初姚黄未出時牛黄為第一牛黄¶
未出時魏花為第一魏花未出時左花為第一左花之¶
前唯有蘇家紅賀家紅林家紅之類皆單葉花當時為¶
第一自多葉千葉花出後此花黜矣今人不復種也牡¶
丹初不載文字唯以藥載本草然於花中不為髙第大¶
<pb:KR3j0185_WYG_104-8a>¶
抵丹延已西及褒斜道中尤多與荆棘無異土人皆取¶
以為薪自唐則天已後洛陽牡丹始盛然未聞有以名¶
著者如沈宋元白之流皆善詠花草計有若今之異者¶
彼必形於篇詠而寂無傳焉唯劉夢得有詠魚朝恩宅¶
牡丹詩但云一藂千萬朶而已亦不云其美且異也謝¶
靈運言永嘉竹間水際多牡丹今越花不及洛陽甚逺¶
是洛花自古未有若今之盛也¶
　　風俗記第三¶
<pb:KR3j0185_WYG_104-8b>¶
洛陽之俗大抵好花春時城中無貴賤皆挿花雖負擔¶
者亦然花開時士庶競為遊遨往往於古寺廢宅有池¶
臺處為市井張幄帟笙歌之聲相聞最盛於月陂隄張¶
家園棠棣坊長壽寺東街與郭令宅至花落乃罷洛陽¶
至東京六驛舊不進花自今徐州李相(迪/)為留守時始¶
進御歳遣牙校一員乗驛馬一日一夕至京師所進¶
不過姚黄魏花三數朶以菜葉實竹籠子藉覆之使馬¶
上不動搖以蠟封花蔕乃數日不落大抵洛人家家有¶
<pb:KR3j0185_WYG_104-9a>¶
花而少大樹者葢其不接則不佳春初時洛人於壽安¶
山中斵小栽子賣城中謂之山箆子人家治地為畦塍¶
種之至秋乃接接花工尤著者一人謂之門園子豪家¶
無不邀之姚黄一接頭直錢五千秋時立劵買之至春¶
見花乃歸其直洛人甚惜此花不欲傳有權貴求其接¶
頭者或以湯中蘸殺與之魏花初出時接頭亦直錢五¶
千今尚直一千接時須用社後重陽前過此不堪矣花¶
之木去地五七寸許截之乃接以泥封裹用軟土擁之¶
<pb:KR3j0185_WYG_104-9b>¶
以蒻葉作庵子罩之不令見風日唯南向留一小户以¶
逹氣至春乃去其覆此接花之法也(用瓦/亦竒)種花必擇善¶
地盡去舊土以細土用白歛末一斤和之葢牡丹根甜¶
多引蟲食白斂能殺蟲此種花之法也澆花亦自有時¶
或用日未出或日西時九月旬日一澆十月十一月三¶
日二日一澆正月隔日一澆二月一日一澆此澆花之¶
法也一本發數朶者擇其小者去之只留一二朶謂之¶
打剥懼分其脉也花纔落便翦其枝勿令結子懼其易¶
<pb:KR3j0185_WYG_104-10a>¶
老也春初既去蒻庵便以棘數枝置花叢上棘氣暖可¶
以辟霜不損花芽他大樹亦然此養花之法也花開漸¶
小於舊者葢有蠧蟲損之必尋其穴以硫黄簮之其旁¶
又有小穴如鍼孔乃蟲所藏處花工謂之氣窓以大鍼¶
㸃硫黄末鍼之蟲乃死花復盛此毉花之法也烏賊魚¶
骨用以鍼花樹入其膚花輒死此花之忌也¶
<pb:KR3j0185_WYG_104-11a>¶
　　洛陽牡丹記(周氏/)¶
姚黄千葉黄花也色極鮮潔精采射人有深紫檀心近¶
瓶青旋心一匝與瓶並色開頭可八九寸許其花本出¶
北邙山下白司馬坡姚氏家今洛中名圃中傳接雖多¶
惟水北嵗有開者大率間嵗乃成千葉餘年皆單葉或¶
多葉耳水南率數嵗一開千葉然不及水北之盛也葢¶
本出山中宜髙近市多糞壤非其性也其開最晚在衆¶
花彫零之後芍藥未開之前其色甚美而髙潔之性敷¶
<pb:KR3j0185_WYG_104-11b>¶
榮之時特異于衆花故洛人貴之號為花王城中每嵗¶
不過開三數朶都人士女必傾城往觀鄉人扶老携幼¶
不逺千里其為時所貴重如此¶
勝姚黄靳黄千葉黄花也有深紫檀心開頭可八九寸¶
許色雖深于姚然精采未易勝也但頻年有花洛人所¶
以貴之出靳氏之圃因姓得之皆在姚黄之前洛人貴¶
之皆不減姚花但鮮潔不及姚而無青心之異焉可以¶
亞姚而居丹州黄之上矣¶
<pb:KR3j0185_WYG_104-12a>¶
牛家黄亦千葉黄花其先出于姚黄葢花之祖也色有¶
紅與黄相間類一捻紅之初開時也真宗祀汾陰還駐¶
蹕淑景亭賞花宴諸從臣洛民牛氏獻此花故後人謂¶
之牛花然色淺于姚黄而微帶紅色其品目當在姚靳¶
之下矣¶
千心黄千葉黄花也大率類丹州黄而近瓶碎蕊特盛¶
異于衆花故謂之千心黄¶
甘草黄千葉黄花也色紅檀心色微淺于姚黄葢牛丹¶
<pb:KR3j0185_WYG_104-12b>¶
之比焉其花初出時多單葉今名園培壅之盛變千葉¶
丹州黄千葉黄花也色淺于靳而深于甘草黄有檀心¶
深紅大可半葉其花初出時本多葉今名園載接得地¶
間或成千葉然不能嵗成就也¶
閔黄千葉黄花也色類甘草黄而無檀心出于閔氏之¶
圃因此得名其品第葢甘草黄之比歟¶
女真黄千葉淺黄色花也元豐中出于洛陽銀李氏園¶
中李以為異獻于大尹潞公公見心愛之命曰女真黄¶
<pb:KR3j0185_WYG_104-13a>¶
其開頭可八九寸許色類丹州黄而微帶紅温潤勻榮¶
其狀色端整類劉師閣而黄諸名圃皆未有然亦甘草¶
黄之比歟¶
絲頭黄千葉黄花也色類丹州黄外有大葉如盤中有¶
碎葉一簇可百餘分碎葉之心有黄絲數十莖聳起而¶
特立髙出于花葉之上故目之為絲頭黄唯天黄寺僧¶
房中一本特佳它圃未之有也¶
御袍黄千葉黄花也色與開頭大率類女真黄元豐時¶
<pb:KR3j0185_WYG_104-13b>¶
應天院神御花圃中植山箆數百忽于其中變此一種¶
因目之為御袍黄¶
狀元紅千葉深紅花也色類丹砂而淺葉杪微淡近蕚¶
漸深有紫檀心開頭可七八寸其色甚美逈出衆花之¶
上故洛人以狀元呼之惜乎開頭差小于魏花而色深¶
過之逺甚其花出安國寺張氏家熈寧初方有之俗謂¶
之張八花今流傳諸譜甚盛龍嵗有此花又特可貴也¶
魏花千葉肉紅花也本出晉相魏仁溥園中今流傳特¶
<pb:KR3j0185_WYG_104-14a>¶
盛然葉最繁宻人有數之者至七百餘葉面大如盤中¶
堆積碎葉突起圓整如覆鐘狀開頭可八九寸許其花¶
端麗精采瑩潔異于衆花故洛人謂姚黄為王魏花為¶
后誠為善評也近年又有勝魏都勝二品出焉勝魏似¶
魏花而微深都勝似魏花而差大葉微帶紫紅色意其¶
種皆魏花之所變歟豈寓于紅花本者其子變而為勝¶
魏寓于紫花本者其子變而為都勝邪¶
瑞雲紅千葉肉紅花也開頭大尺餘色類魏花微深然¶
<pb:KR3j0185_WYG_104-14b>¶
碎葉差大不若魏之繁密也葉杪微卷如雲氣狀故以¶
瑞雲目之然與魏花迭為盛衰魏花多則瑞雲少瑞雲¶
多則魏花少意者草木之妖亦相忌嫉而勢不並立歟¶
岳山紅千葉肉紅花也本出于嵩岳因此得名色深于¶
瑞雲淺于狀元紅有紫檀心鮮潔可愛花唇微淡近蕚¶
漸深開頭可八九寸¶
間金千葉紅花也微帶紫而類金繫腰開頭可八九寸¶
許葉間有黄蕊故以間金目之其花葢必黄蕊之所變¶
<pb:KR3j0185_WYG_104-15a>¶
也¶
金繫腰千葉黄花也類間金而無蕊每葉上有金線一¶
道横于半花上故目之為金繫腰其花本出于緱氏山¶
中¶
一捻紅千葉粉紅花也有檀心花葉葉之杪各有深紅¶
一㸃如美人以胭脂手捻之故謂之一捻紅然開頭差¶
小可七八寸許初開時多青拆開時乃變成紅耳¶
九蕚紅千葉粉紅花也莖葉極髙大其苞有青趺九重¶
<pb:KR3j0185_WYG_104-15b>¶
苞未拆時特異于衆花花開必先青拆數日然後色變¶
紅花葉多皺蹙有類揉草然多不成就偶有成者開頭¶
盈尺¶
劉師閣千葉淺紅花也開頭可八九寸許無檀心本出¶
長安劉氏尼之閣下因此得名微帶紅黄色如美人肌¶
肉然瑩白温潤花亦端整然不常開率數年乃見一花¶
耳¶
壽安有二種皆千葉肉紅花也出壽安縣錦屏山中其¶
<pb:KR3j0185_WYG_104-16a>¶
色似魏花而淺淡一種葉差大開頭不大因謂之大葉¶
壽安一種葉細故謂之細葉壽安云¶
洗妝紅千葉肉紅花也元豐中忽生于銀李圃山箆中¶
大率似壽安而小異劉公伯壽見而愛之謂如美婦人¶
洗去朱粉而見其天真之肌瑩潔温潤因命今名其品¶
第葢壽安劉師閣之比歟¶
蹙金毬千葉淺紅花也色類間金而葉杪皺蹙間有黄¶
稜斷續于其間因此得名然不知所出之因今安勝寺¶
<pb:KR3j0185_WYG_104-16b>¶
及諸園皆有之¶
探春毬千葉肉紅花也開時在榖雨前與一百五相次¶
開故曰探春毬其花大率類壽安紅以其開早故得今¶
名¶
二色紅千葉紅花也元豐中出于銀李園中于接頭一¶
本上岐分為二色一淺一深深者類間金淺者類瑞雲¶
始以為有兩接頭詳細視之實一本也豈一氣之所鍾¶
而有淺深厚薄之不齊歟大尹潞公見而賞異之因命¶
<pb:KR3j0185_WYG_104-17a>¶
今名¶
蹙金樓子千葉紅花也類金繫腰下有大葉如盤盤中¶
碎葉繁宻聳起而圓整特髙于衆花碎葉皺蹙互相粘¶
綴中有黄蕊間雜于其間然葉之多雖魏花不及也元¶
豐中生于袁氏之圃¶
碎金紅千葉粉紅花也色類間金每葉上有黄㸃數星¶
如黍粟大故謂之碎金紅¶
越山紅樓子千葉粉紅花也本出于會稽不知到洛之¶
<pb:KR3j0185_WYG_104-17b>¶
因也近心有長葉數十片聳起而特立狀類重臺蓮故¶
有樓子之名¶
彤雲紅千葉紅花也類狀元紅微帶緋色開頭大者㡬¶
盈尺花唇微白近蕚漸深檀心之中皆瑩白類御袍花¶
本出于月波堤之福嚴寺司馬公見而愛之目之為彤¶
雲紅也¶
轉枝紅千葉紅花也蓋間嵗乃成千葉假如今年南之¶
千葉北之多葉明年北之千葉南之多葉每嵗互換故¶
<pb:KR3j0185_WYG_104-18a>¶
謂之轉枝紅其花大率類壽安云¶
紫絲旋心千葉粉紅花也外有大葉十數重如盤盤中¶
有碎葉百許簇于瓶心之外如旋心芍藥然上有紫粉¶
數十莖髙出于碎葉之表故謂之曰紫粉旋心元豐中¶
生于銀李圃中富貴紅不暈紅壽妝紅玉盤妝皆千葉¶
粉紅花也大率類壽安而有小異富貴紅色差深而帶¶
緋紫色不暈紅次之壽妝紅又次之玉盤妝最淺淡者¶
也大葉微白碎葉粉紅故得玉盤妝之號¶
<pb:KR3j0185_WYG_104-18b>¶
雙頭紅雙頭紫皆千葉花也二花皆並蔕而生如鞍子¶
而不相連屬者也唯應天院神御花圃中有之亦有多¶
葉者蓋地勢有肥瘠故有多葉之變耳培壅得地力有¶
簇五者然開頭愈多則花愈小矣¶
左紫千葉紫花也色深于安聖然葉杪微白近蕚漸深¶
突起圓整有類魏花開頭可八九寸大者盈尺此花最¶
先出國初時生于豪民左氏家今洛中傳接者雖多然¶
難得真者大抵多轉枝不成千葉惟長壽寺彌陀院一¶
<pb:KR3j0185_WYG_104-19a>¶
本特佳嵗嵗成就舊譜所謂左紫即齊頭紫如碗而平¶
不若左紫之繁密圓整而有夫含稜之異云¶
紫繡毬千葉紫花也色深而瑩澤葉密而圓整因得繡¶
毬之名然難得見花大率類左紫云但葉杪色白不如¶
左紫之唇白也比之陳州紫袁家紫皆大同而小異耳¶
安勝紫紫花也開頭徑尺餘本出於城中千葉安勝院¶
因此得名延嵗左紫與綉毬皆難得花唯安勝紫與大¶
宋紫特盛嵗嵗皆有故名圃中傳接甚多¶
<pb:KR3j0185_WYG_104-19b>¶
大宋紫千葉紫花也本出于永寧縣大宋川豪民李氏¶
之譜因謂大宋紫開頭極盛徑尺餘衆花無比其大者¶
其色大率類安勝紫云¶
順聖千葉花也色深類陳州紫每葉上有白縷數道自¶
唇至蕚紫白相間淺深同開頭可八九寸許熙寧中方¶
有¶
陳州紫袁家紫一色花皆千葉大率類紫繡毬而圓整¶
不及也¶
<pb:KR3j0185_WYG_104-20a>¶
濳溪緋本千葉緋花也有皂檀心色之殷美衆花少與¶
比者出龍門山濳溪寺本後唐相李潘别墅今寺僧無¶
好事者花亦不成千葉民間傳接者雖衆大率皆多葉¶
花耳惜哉¶
玉千葉白花無檀心瑩潔如玉温潤可愛景祐中開于¶
苑上書宅山箆中細葉繁密類魏花而白今傳接于洛¶
中雖多然難得花不嵗成千葉也¶
玉樓春千葉白花也類玉蒸餅而髙有樓子之狀元豐¶
<pb:KR3j0185_WYG_104-20b>¶
中生于河清縣左氏家獻于潞公因名之曰玉樓春¶
玉蒸餅千葉白花也本出延州及流傳到洛而緐盛過¶
于延州時花頭大于玉千葉杪瑩白近蕚微紅開頭可¶
盈尺每至盛開枝多低亦謂之軟條花云¶
承露紅多葉紅花也每朶各有二葉每葉之近蕚處各¶
成一個鼓子花樣凡有十二個唯葉杪拆展與衆花不¶
同其下玲瓏不相倚着望之如雕鏤可愛凌晨如有甘¶
露盈個其香益更旖旎與承露紫大率相類唯其色異¶
<pb:KR3j0185_WYG_104-21a>¶
耳¶
玉樓紅多葉花也色類彤雲紅而每葉上有白縷數道¶
若雕縷然故以玉樓目之¶
一百五者千葉白花也洛中寒食衆花未開獨此花最¶
先故此貴之¶
<pb:KR3j0185_WYG_104-22a>¶
　　陳州牡丹記(張邦基/)¶
洛陽牡丹之品見于花譜然未若陳州之盛且多也園¶
(户/)植花如種黍粟動以頃計政和壬辰春予侍親在郡¶
時園户牛氏家忽開一枝色如鵞雛而淡其面一尺三¶
四寸髙尺許柔葩重疉約千百葉其本姚黄也而于葩¶
英之端有金粉一暈縷之其心紫蕋亦金粉縷之牛氏¶
乃以縷金黄名之以籧篨作棚屋圍幛復張青帟䕶之¶
于門首遣人約止遊人人輸千錢乃得入觀十日間其¶
<pb:KR3j0185_WYG_104-22b>¶
家數百千予亦獲見之郡守聞之欲剪以進于内府衆¶
園户皆言不可曰此花之變易者不可為常他時復來¶
索此品何以應之又欲移其根亦以此為辭乃已明年¶
花開果如舊品矣此亦草木之妖也¶
　蘇長公記東武舊俗每嵗四月大會於南禪資福兩¶
　寺芍藥供佛而今嵗最盛凡七千餘朶皆重跗累蕚¶
　繁麗豐碩中有白花正圓如覆盂其下十餘葉稍大¶
　承之如盤姿格絶異獨出於七千朶之上云得之於¶
<pb:KR3j0185_WYG_104-23a>¶
　城北蘇氏園中周宰相莒公之别業此亦異種與牛¶
　氏家牡丹並足傳異云¶
<pb:KR3j0185_WYG_104-24a>¶
　　天彭牡丹譜(陸游/)¶
　　花品序第一¶
牡丹在中州洛陽為第一在蜀天彭為第一天彭之花¶
皆不詳其所自出土人云曩時永寧院有僧種花最盛¶
俗謂之牡丹院春時賞花者多集于此其後花稍衰人¶
亦不復至崇寧中州民宋氏張氏蔡氏宣和中石子灘¶
楊氏家嘗買洛中新花以歸自是洛花散於人間花户¶
始盛皆以接花為業大家好事者皆竭其力以養花而¶
<pb:KR3j0185_WYG_104-24b>¶
天彭之花遂冠兩川今惟三并李氏劉村母氏城中蘇¶
氏城西李氏花特盛又有餘力治亭舘以故最得名至¶
花户連畛相望莫得其姓氏也天彭三邑皆有花惟城¶
西沙橋上下花尤超絶由沙橋至堋口崇寧之間亦多¶
佳品自城東抵濛陽則絶少矣大抵花品近百種然著¶
者不過四十而紅花最多紫花黄花白花各不過數品¶
碧花一二而已今自狀元紅至歐碧以類次第之所未¶
詳者姑列其名於後以待好事者¶
<pb:KR3j0185_WYG_104-25a>¶
狀元紅　祥雲　　紹興春　胭脂樓　玉腰樓¶
金腰樓　雙頭紅　富貴紅　一尺紅　鹿胎紅¶
文公紅　政和春　醉西施　迎日紅　彩霞¶
叠羅　　勝叠羅　瑞露蟬　乾花　　大千葉¶
小千葉¶
　右二十一品紅花¶
紫繡毬　乾道紫　潑墨紫　葛巾紫　福嚴紫¶
　右五品紫花¶
<pb:KR3j0185_WYG_104-25b>¶
禁苑黄　慶雲黄　青心黄　黄氣毬¶
　右四品黄花¶
玉樓子　劉師哥　玉覆盆¶
　右三品白花¶
歐碧¶
　右一品碧花¶
轉枝紅　朝霞紅　灑金紅　瑞雲紅　壽陽紅¶
探春毬　米囊紅　福勝紅　油紅　　青絲紅¶
<pb:KR3j0185_WYG_104-26a>¶
紅鵞毛　粉鵞毛　蹙金毬　間緑樓　銀絲樓¶
六對蟬　洛陽春　海芙蓉　膩玉紅　内人嬌¶
朝天紫　陳州紫　袁家紫　御衣紫　靳黄¶
玉抱肚　勝瓊　　白玉盤　碧玉盤　界金樓¶
樓子紅¶
　右三十一品未詳¶
　　花釋名第二¶
洛花見紀於歐陽公者天彭往往有之此不載載其著¶
<pb:KR3j0185_WYG_104-26b>¶
於天彭者彭人謂花之多葉者京花單葉者川花近嵗¶
尤賤川花賣不復售花之舊栽曰祖花其新接頭有一¶
春兩春者花少而富至三春則花稍多及成樹花雖益¶
繁而花葉減矣狀元紅者重葉深紅花其色與鞓紅潜¶
緋相類而天姿富貴彭人以冠花品多葉者謂之第一¶
架葉少而色稍淺者謂之第二架以其髙出衆花之上¶
故名狀元紅或曰舊制進士第一人即賜茜袍此花如¶
其色故以名之祥雲者千葉淺紅花妖艷多態而花葉¶
<pb:KR3j0185_WYG_104-27a>¶
最多花户王氏謂此花如朶雲狀故謂之祥雲紹興春¶
者祥雲子花也色淡佇而花尤富大者徑尺紹興中始¶
傳大抵花户多種花子以觀其變不獨祥雲耳胭脂樓¶
者深淺相間如胭脂染成重趺累蕚狀如樓觀色淺者¶
出於新繁勾氏色深者出於花户宋氏又有一種色稍¶
下獨勾氏花為冠金腰樓玉腰樓皆粉紅花而起樓子¶
黄白間之如金玉色與胭脂樓同類雙頭紅者並蔕駢¶
蕚色尤鮮明出於花户宋氏始秘不傳有謝主簿者始¶
<pb:KR3j0185_WYG_104-27b>¶
得其種今花户往往有之然養之得地則嵗嵗皆雙不¶
爾則間年矣此花之絶異者也富貴紅者其花葉圓正¶
而厚色若新染乾者他花皆落獨此抱枝而槁亦花之¶
異者一尺紅者深紅頗近紫色花面大㡬尺故以一尺¶
名之鹿胎紅者鶴翎紅子花色紅微帶黄上有白㸃如¶
鹿胎極化工之妙歐陽公花品有鹿胎花者色紫花與¶
此頗異文公紅者出於西京潞公園亦花之麗者其種¶
傳蜀中遂以文公名之政和春者淺粉紅花有絲頭政¶
<pb:KR3j0185_WYG_104-28a>¶
和中始出醉西施者粉白花中間紅暈狀如酡顔迎日¶
紅與醉西施同類淺紅花中特出深紅花開最早而妖¶
麗奪目故以迎日名之彩霞者其色光麗爛然如霞叠¶
羅者中間瑣碎如叠羅紋勝叠羅者差大如叠羅此三¶
品皆以形而名之瑞露蟬亦粉紅花中抽碧心如合蟬¶
狀乾花者粉紅花而分蟬旋轉其花亦大千葉小千葉¶
皆粉紅花之傑者大千葉無碎花小千葉則花蕚瑣碎¶
故以大小别之此二十一品皆紅花之著者也紫綉毬¶
<pb:KR3j0185_WYG_104-28b>¶
一名新紫花葢魏花之别品也其花間正如綉毬狀亦¶
有起樓者為天彭紫花之冠乾道紫色稍淡而暈紅出¶
未十年潑墨者新紫花之子花也單葉深黑如墨歐公¶
記有葉底紫近之葛巾紫花圓正而富麗如世人所戴¶
葛巾狀福嚴紫亦重葉紫花其葉少於紫綉毬莫詳所¶
以得名按歐公所紀有玉板白出於福嚴院土人云此¶
花亦自西京來謂之舊紫花豈亦出於福嚴耶禁苑黄¶
葢姚黄之别品也其花閑淡髙秀可亞姚黄慶雲黄花¶
<pb:KR3j0185_WYG_104-29a>¶
葉重馥郁然輪囷以故得名青心黄者其花心正青一¶
本花往往有兩品或正圓如毬或層起成樓子亦異矣¶
黄氣毬者淡黄檀心花葉圓正間背相承敷腴可愛玉¶
樓子者白花起樓髙標逸韻自然是風塵外物劉師哥¶
者白花帶微紅多至數百葉纎妍可愛莫知何以得名¶
玉覆盆者一名玉炊餅葢圓頭白花也碧花止一品名¶
曰歐碧其花淺碧而開最晩獨出歐氏故以姓著大抵¶
洛中舊品獨以姚魏為冠天彭則紅花以狀元紅為第¶
<pb:KR3j0185_WYG_104-29b>¶
一紫花以紫綉毬為第一黄花以禁苑黄為第一白花¶
以玉樓子為第一然户嵗益培接新特間出將不特此¶
而已好事者尚屢書之¶
　　風俗記第三¶
天彭號小西京以其俗好花有京洛之遺風大家至千¶
本花時自太守而下往往即花盛處張飲帟幙車馬歌¶
吹相屬最盛於清明寒食時在寒食前者謂之火前花¶
其開稍久火後則易落最喜陰晴相半時謂之養花天¶
<pb:KR3j0185_WYG_104-30a>¶
栽接剔治各有其法謂之弄花其俗有弄花一年看花¶
十日之語故大家例惜花可就觀不敢輕翦蓋翦花則¶
次年花絶少惟花户則多植花以牟利雙頭紅初出時¶
一本花取直至三十千祥雲初出亦直七八千今尚兩¶
千州家嵗常以花餉諸臺及旁郡蠟蔕筠籃旁午于道¶
予客成都六年嵗常得餉然率不能絶佳淳熙丁酉嵗¶
成都帥以善價私售於花户得數百苞馳騎取之至成¶
都露猶未晞其大徑尺夜宴西樓下燭焰與花相映影¶
<pb:KR3j0185_WYG_104-30b>¶
搖酒中繁麗動人嗟乎天彭之花要不可望洛中而其¶
盛已如此使異時復兩京王公將相築園第以相誇尚¶
予幸得與觀焉其動盪心目又宜何如也明年正月十¶
日山陰陸游書¶
<pb:KR3j0185_WYG_104-31a>¶
　　牡丹榮辱志(丘璩/)¶
花卉蕃膴於天地間莫踰牡丹其貌正心荏莖節蔕蕊¶
聳抑撿曠有剛克柔克態逺而視之疑美丈夫女子儼¶
衣冠當其前也茍非鍾純淑清粹氣何以備全徳於三¶
月内迂愚叟頥造化意以榮辱志其事欲姚之黄為王¶
魏之紅為妃無所忝冒何哉位既尊矣必授之以九嬪¶
九嬪佐矣必𨽻之以世婦世婦廣矣必定之以保傅保¶
傅任矣則彤管位矣則命婦立命婦立則嬖倖愿嬖倖¶
<pb:KR3j0185_WYG_104-31b>¶
愿則近屬睦近屬睦則疎族親疎族親則外屏嚴外屏¶
嚴則宫闈壯宮闈壯則叢脞革叢脞革則君子小人之¶
分達君子小人之分達則亨泰屯難之兆繼繼之者莫¶
大乎善也成之者莫大乎性也禀乎中根本茂矣善歸¶
已色香厚矣如是則施之以天道順之以地利節之以¶
人欲其栽其接無竭無滅其生其成不縮不盈非獨為¶
洛陽一時歡賞之盛將以為天下嗜好之勸也¶
　姚黄為王¶
<pb:KR3j0185_WYG_104-32a>¶
　　名姚花以其名者非可以中色斥萬乘之尊故以¶
　　王以妃示上下等夷也¶
　魏紅為妃¶
　　天子立后以正内治故關雎為風化之治妃嬪世¶
　　婦所以輔佐淑徳符家人之卦焉然後鵲巢采蘋¶
　　采蘩列夫人職以助諸侯之政今以魏花為妃配¶
　　乎王爵視崇髙富貴一之於内外也¶
　九嬪¶
<pb:KR3j0185_WYG_104-32b>¶
　　牛黄　　　細葉壽安　九蕊真珠¶
　　鶴翎紅　　鞓紅　　　潜溪緋¶
　　朱砂紅　　添色紅　　蓮葉九蕊¶
　世婦¶
　　麤葉壽安　甘草黄　　一捻紅¶
　　倒暈檀心　丹州紅　　一百五¶
　　鹿胎　　　鞍子紅　　多葉紅¶
　　獻來紅¶
<pb:KR3j0185_WYG_104-33a>¶
　　　今得其十别求異種補之¶
　御妻¶
　　玉版白　　多葉紫　　葉底紫¶
　　左紫　　　添色紫　　紅蓮蕚¶
　　延州紅　　駱駝紅　　紫蓮蕚¶
　　蘇州花　　常州花　　潤州花¶
　　金陵花　　錢塘花　　越州花¶
　　青州花　　密州花　　和州花¶
<pb:KR3j0185_WYG_104-33b>¶
　　　自蘇臺會稽至歴陽郡好事者衆栽殖尤夥八¶
　　　十一之數必可備矣¶
　花師傅¶
　　蓂莢　　　指佞草　　莆蓮¶
　　㷼胎芝　　螢火芝　　五色靈芝¶
　　九莖芝　　碧蓮　　　瑤花¶
　　碧桃¶
　花彤史¶
<pb:KR3j0185_WYG_104-34a>¶
　　同頴禾　　兩歧麥　　三脊茅¶
　　朝日蓮　　連理木　　薝蔔花¶
　　長樂花¶
　花命婦¶
　　上品芍藥　黄樓子等　粉口¶
　　栁浦　　　茅山冠子　醉美人¶
　　紅纈子　　白纈子　　黄絲頭¶
　　紅絲頭　　蟬花　　　重葉海棠(出蜀/中)¶
<pb:KR3j0185_WYG_104-34b>¶
　　千葉瑞蓮¶
　花嬖倖¶
　　中品芍藥　長命女花(出蜀/中)素馨¶
　　茉莉　　荳蔲　　　　虞美人(出蜀/中)¶
　　丁香　　　含笑　　　男真¶
　　鴛鴦草(出蜀/中)女真　　　七寳花¶
　　石蟬花(出蜀/中)玉蟬花(出蜀/中)¶
　花近屬¶
<pb:KR3j0185_WYG_104-35a>¶
　　瓊花　　　紅蘭　　　桂花¶
　　娑羅花　　棣棠　　　迎春¶
　　黄拒霜　　黄雞冠　　忘憂草¶
　　金鈴菊　　酴醿　　　山茶¶
　　千葉石榴　玉蝴蝶　　黄酴醿(出蜀/中)¶
　　玉屑¶
　花疎屬¶
　　麗春　　　七寳花(出蜀/中)石𤓰花(出蜀/中)¶
<pb:KR3j0185_WYG_104-35b>¶
　　石巖　　　千葉菊　　紫菊¶
　　添色拒霜　羞天花　　金錢¶
　　金鳯　　　山丹　　　吉貝¶
　　木蓮花　　石竹　　　單葉菊¶
　　滴滴金　　紅雞冠　　矮雞冠¶
　　黄蜀葵　　千葉郁李¶
　花戚里¶
　　旌節　　　玉盤金盞　鵞毛金鳯(出蜀/中)¶
<pb:KR3j0185_WYG_104-36a>¶
　　瑞聖　　　瑞香　　　御米¶
　　都勝　　　玉簪¶
　花外屏¶
　　金沙　　　紅薔薇　　黄薔薇¶
　　玫瑰　　　密有　　　刺紅¶
　　紅薇　　　紫薇　　　朱槿¶
　　白槿　　　海木𤓰　　錦帶¶
　　杜鵑　　　梔子　　　紫荆¶
<pb:KR3j0185_WYG_104-36b>¶
　　史君子　　凌霄　　　木蘭¶
　　百合¶
　花宮闈¶
　　諸類桃　　諸類李　　諸類梨¶
　　諸類杏　　紅梅　　　早梅¶
　　櫻桃　　　山櫻　　　蒲桃¶
　　木𤓰　　　桐花　　　栗花¶
　　棗花　　　木錦　　　紅蕉¶
<pb:KR3j0185_WYG_104-37a>¶
　花叢脞¶
　　紅蓼　　　牽牛　　　鼓子¶
　　芫花　　　蔓陀羅　　金燈¶
　　射干　　　水葓　　　地錦¶
　　地釘　　　黄躑躅　　野薔薇¶
　　薺菜花　　夜合　　　蘆花¶
　　楊花　　　金雀兒　　菜花¶
　花君子¶
<pb:KR3j0185_WYG_104-37b>¶
　　温風　　　細雨　　　清露¶
　　暖日　　　微雲　　　沃壤¶
　　永晝　　　油幕　　　朱門¶
　　甘泉　　　醇酒　　　珍饌¶
　　新樂　　　名倡¶
　花小人¶
　　狂風　　　猛雨　　　赤日¶
　　苦寒　　　蜜蜂　　　蝴蝶¶
<pb:KR3j0185_WYG_104-38a>¶
　　螻蟻　　　蚯蚓　　　白晝青蠅¶
　　黄昏蝙蝠　飛塵　　　妬芽¶
　　蠧　　　　麝香　　　桑螵蛸¶
　花亨泰¶
　　閏三月　　　　　五風十雨¶
　　主人多喜事　　　婢能歌樂¶
　　妻孥不倦排當　　僮僕勤幹¶
　　子弟韞藉　　　　正開值生日¶
<pb:KR3j0185_WYG_104-38b>¶
　　欲謝時待解醒　　門僧解栽接¶
　　借園亭張筵　　　從貧處移入富家¶
　花屯難¶
　　醜婦妬與憐　　　猥人愛與嫌¶
　　盛開值私忌　　　主人慳鄙¶
　　和園賣與屠沽　　三月内霜雹¶
　　賞處着棊鬬茶　　筵上持七八¶
　　盛開債主臨門　　箔子遮圍¶
<pb:KR3j0185_WYG_104-39a>¶
　　露頭跣足對酌　　遭權勢人乞接頭¶
　　剪時和花眼　　　正歡賞酗酒¶
　　頭戴如厠　　　　聽唱辭傳家宴¶
　　酥煎了下麥飯　　凋落後苕菷掃¶
　　園吏澆濕糞　　　落村僧道士院觀裏¶
<pb:KR3j0185_WYG_104-40a>¶
　　揚州芍藥譜(王觀/)¶
天地之功至大而神非人力之所能竊勝惟聖人為能¶
體法其神以成天下之化其功葢出其下而曾不少加¶
以力不然天地固亦有間而可窮其用矣余嘗論天下¶
之物悉受天地之氣以生其小大短長辛酸甘苦與夫¶
顔色之異計非人力之可容致巧於其間也今洛陽之¶
牡丹維揚之芍藥受天地之氣以生而小大淺深一隨¶
人力之工拙而移其天地所生之性故竒容異色間出¶
<pb:KR3j0185_WYG_104-40b>¶
於人間以人而盜天地之功而成之良可怪也然而天¶
地之間事物紛紜出於其前不得而曉者此其一也洛¶
陽風土之詳已見於今歐陽公之記而此不復論維揚¶
大抵土壤肥膩於草木為宜禹貢曰厥草惟夭是也居¶
人以治花相尚方九月十月時悉出其根滌以甘泉然¶
後剥削老硬病腐之處揉調沙糞以培之易其故土凢¶
花大約三年或二年一分不分則舊根老硬而侵蝕新¶
芽故花不成就分之數則小而不舒不分與分之太數¶
<pb:KR3j0185_WYG_104-41a>¶
皆花之病也花之顔色之深淺與葉蕊之繁盛皆出於¶
培壅剝削之力花既萎落亟剪去其子屈盤枝條使不¶
離散故脉理不上行而皆歸於根明年新花繁而色潤¶
雜花根窠多不能致逺惟芍藥及時取根盡取本土貯¶
以竹席之器雖數千里之逺一人可負數百本而不勞¶
至於他州則㙲以沙糞雖不及維揚之盛而顔色亦非¶
他州所有者比也亦有踰年即變而不成者此亦係夫¶
土地之宜不宜而人力之至不至也花品舊𫝊龍興寺¶
<pb:KR3j0185_WYG_104-41b>¶
山子羅漢觀音彌陀之四院冠於此州其後民間稍稍¶
厚賂以匄其本㙲培治蒔遂過於龍興之四院今則有¶
朱氏之園最為冠絶南北二圃所種㡬於五六萬株意¶
其自古種花之盛未之有也朱氏當其花之盛開飾亭¶
宇以待來游者逾月不絕而朱氏未嘗厭也揚之人與¶
西洛不異無貴賤皆喜戴花故開明橋之間方春之月¶
拂旦有花市焉州宅舊有芍藥㕔在都㕔之後聚一州¶
絶品於其中不下龍興朱氏之盛往嵗州將召移新守¶
<pb:KR3j0185_WYG_104-42a>¶
未至監䕶不密悉為人盜去易以凢品自是芍藥㕔徒¶
有其名爾今芍藥有三十四品舊譜只取三十一種如¶
緋單葉白單葉紅單葉不入名品之内其花皆六出維¶
揚之人甚賤之余自熈寧八年季冬守官江都所見與¶
夫所聞莫不詳熟又得八品焉非平日三十一品之比¶
皆世之所難得今悉列于左舊譜三十一品分上中下¶
七等此前人所定今更不易¶
　上之上¶
<pb:KR3j0185_WYG_104-42b>¶
　　冠羣芳¶
大旋心冠子也深紅堆葉頂分四五旋其英密簇廣可¶
及半尺髙可及六寸艷色絶妙可冠羣芳因以名之枝¶
條硬葉疎大¶
　　賽羣芳¶
小旋心冠子也漸添紅而緊小枝條及緑葉並與大旋¶
心一同凢品中言大葉小葉堆葉者皆花瓣也言緑葉¶
者謂枝葉也¶
<pb:KR3j0185_WYG_104-43a>¶
　　寳粧成¶
髻子也色微紫於上十二大葉中密生曲葉回環裹抱¶
團圓其髙八九寸廣半尺餘每一小葉上格以金線綴¶
以玉珠香欺蘭麝竒不可紀枝條硬而葉平¶
　　盡天工¶
栁浦青心紅冠子也於大葉中小葉密直妖媚出衆儻¶
非造化無能為也枝硬而緑葉青薄¶
　　曉粧新¶
<pb:KR3j0185_WYG_104-43b>¶
白纈子也如小旋心狀頂上四向葉端㸃小殷紅色毎¶
一朶上或三㸃或四㸃或五㸃象衣中之㸃纈也緑葉¶
甚柔而厚條硬而絶低¶
　　㸃粧紅¶
紅纈子也色紅而小並與白纈子同緑葉微似痩長¶
　上之下¶
　　疊香英¶
紫樓子也廣五寸髙盈尺於大葉中細葉二三十重上¶
<pb:KR3j0185_WYG_104-44a>¶
又聳大葉如樓閣狀枝條硬而髙緑葉疎大而尖柔¶
　　積嬌紅¶
紅樓子也色淡紅與紫樓子不相異¶
　中之上¶
　　醉西施¶
大軟條冠子也色淡紅惟大葉有類大旋心狀枝條軟¶
細漸以物扶助之緑葉色深厚疎而長以柔¶
　　道粧成¶
<pb:KR3j0185_WYG_104-44b>¶
黄樓子也大葉中深黄小葉數重又上展淡黄大葉枝¶
條硬而絶黄緑葉疎長而柔與紫紅者異此品非今日¶
之黄樓子也乃黄絲頭中盛則或出四五大葉小類黄¶
樓子葢本非黄樓子也¶
　　掬香瓊¶
青心玉板冠子也本自茅山來白英團掬堅密平頭枝¶
條硬而緑葉短且光¶
　　素粧殘¶
<pb:KR3j0185_WYG_104-45a>¶
退紅茅山冠子也初開粉紅即漸退白青心而素淡稍¶
若大軟條冠子緑葉短厚而硬¶
　　試梅&KR1149;¶
白冠子也白纈中無㸃纈者是也¶
　　淺粧勻¶
粉紅冠子也是紅纈中無㸃纈者也¶
　中之下¶
　　醉嬌紅¶
<pb:KR3j0185_WYG_104-45b>¶
深紅楚州冠子也亦若小旋心狀中心緊堆大葉葉下¶
亦有一重金線枝條髙緑葉疎而柔¶
　　擬香英¶
紫寳相冠子也紫樓子心中細葉上不堆大葉者¶
　　妬嬌紅¶
紅寳相冠子也紅樓子心中細葉上不堆大葉者¶
　　縷金囊¶
金線冠子也稍似細條深紅者於大葉中細葉下抽金¶
<pb:KR3j0185_WYG_104-46a>¶
線細細相雜條葉並同深紅冠子者¶
　下之上¶
　　怨春紅¶
硬條冠子也色絶淡甚類金線冠子而堆葉條硬而緑¶
葉疎平稍若柔¶
　　妬鵞黄¶
黄絲頭也於大葉中一簇細葉雜以金線條髙緑葉疎¶
柔¶
<pb:KR3j0185_WYG_104-46b>¶
　　蘸金香¶
蘸金蕊紫單葉也是髻子開不成者於大葉中生小葉¶
小葉尖蘸一線金色是也¶
　　試濃粧¶
緋多葉也緋葉五七重皆平頭條赤而緑葉硬皆紫色¶
　下之中¶
　　宿粧殷¶
紫髙多葉也條葉花並類緋多葉而枝葉絶髙平頭凢¶
<pb:KR3j0185_WYG_104-47a>¶
檻中雖多無先後並開齊整也¶
　　取次粧¶
淡紅多葉也色絶淡條葉正類緋多葉亦平頭也¶
　　聚香絲¶
紫絲頭也大葉中一叢紫絲細細是也枝條髙緑葉疎¶
而柔¶
　　簇紅絲¶
紅絲頭也大葉中一簇紅絲細細是也枝葉並同紫者¶
<pb:KR3j0185_WYG_104-47b>¶
　下之下¶
　　效殷粧¶
小矮多葉也與紫髙多葉一同而枝條低隨燥濕而出¶
有三頭者雙頭者鞍子者銀絲者俱同根而土地肥瘠¶
之異者也¶
　　會三英¶
三頭聚一蕚而開¶
　　合歡芳¶
<pb:KR3j0185_WYG_104-48a>¶
雙頭並蔕而開二朶相背也¶
　　擬繡韉¶
鞍子也兩邊垂下如所乘鞍狀地絶肥而生¶
　　銀含稜¶
銀縁也葉端一稜白色¶
　新收八品¶
　　御衣黄¶
黄色淺而葉疎蕊差深散出於葉間其葉端色又微碧¶
<pb:KR3j0185_WYG_104-48b>¶
髙廣類黄樓子也此種宜升絶品¶
　　黄樓子¶
盛者五七層間以金線其香尤甚¶
　　袁黄冠子¶
宛如髻子間以金線色比鮑黄¶
　　峽石黄冠子¶
如金線冠子其色深如鮑黄¶
　　鮑黄冠子¶
<pb:KR3j0185_WYG_104-49a>¶
大抵與大旋心同而葉差不旋色類鵞黄¶
　　楊花冠子¶
多葉白心色黄漸拂淺紅至葉端則更深紅間以金線¶
　　湖纈¶
紅色深淺相雜類湖纈¶
　　黽池紅¶
開須並蕚或三頭者大抵花類軟條也¶
　　後論¶
<pb:KR3j0185_WYG_104-49b>¶
維揚東南一都會也自古號為繁盛自唐末亂離羣雄¶
據有數經戰焚故遺基廢迹往往蕪没而不可見今天¶
下一統井邑田野雖不及古之繁盛而人皆安生樂業¶
不知有兵革之患民間及春之月惟以治花木飾亭榭¶
以往來遊樂為事其幸矣哉揚之芍藥甲天下其盛不¶
知起於何代觀其今日之盛古想亦不減於此矣或者¶
以謂自有唐若張祜杜牧盧仝崔涯章孝標李嶸王播¶
皆一時名士而工於詩者也或觀於此或遊於此不為¶
<pb:KR3j0185_WYG_104-50a>¶
不久而略無一言一句以及芍藥意其古未有之始盛¶
於今未為通論也海棠之盛莫甚於西蜀而杜子美詩¶
名又重於張祜諸公在蜀日久其詩僅數千篇而未嘗¶
一言及海棠之盛張祜輩詩之不及芍藥不足疑也芍¶
藥三十一品乃前人之所次余不敢輒易後八品乃得¶
於民間而最佳者然花之名品時或變易又安知止此¶
八品而已哉後將有出兹八品之外者余不得而知當¶
俟來者以補之也¶
<pb:KR3j0185_WYG_104-50b>¶
　¶
　¶
　¶
　¶
　¶
　¶
　¶
　説郛卷一百四上¶
#+PROPERTY: JUAN 卷一百四下
<pb:KR3j0185_WYG_104-51a>¶
欽定四庫全書¶
　説郛卷一百四下　　　　元　陶宗儀　撰¶
　　梅譜(范成大/)¶
梅天下尤物無問智賢愚不肖莫敢有異議學圃之士¶
必先種梅且不厭多他花有無多少皆不繫重輕余於¶
石湖玉雪坡既有梅數百本比年又於舎南買王氏僦¶
舎七十楹盡拆除之治為范村以其地三分之一與梅¶
吳下栽梅特盛其品不一今始盡得之隨所得為之譜¶
<pb:KR3j0185_WYG_104-51b>¶
以遺好事者¶
江梅遺核野生不經栽接者又名直脚梅或謂之野梅¶
凡山間水濵荒寒清絶之趣皆此本也花稍小而疎痩¶
有韻香最清實小而硬¶
早梅花勝直脚梅吳中春晚二月始爛漫獨此品於冬¶
至前已開故得早名錢塘湖上亦有一種尤開早余嘗¶
重陽日親折之有横枝對菊開之句洛都賣花者争先¶
為竒冬初折未開枝置浴室中薫蒸令坼強名早梅終¶
<pb:KR3j0185_WYG_104-52a>¶
𤨏碎無香余頃守桂林立春梅已過元夕則嘗青子皆¶
非風土之正杜子美詩云梅蕋臈前破梅花年後多惟¶
冬春之交正是花時耳¶
官城梅吳下圃人以直脚梅擇他本花肥實美者接之¶
花遂敷腴實亦佳可入煎造唐人所稱官梅止謂在官¶
府園圃中非此官城梅也¶
消梅花與江梅官城梅相似其實圓小鬆脆多液無滓¶
多液則不耐日乾故不入煎造亦不宜熟惟堪青噉比¶
<pb:KR3j0185_WYG_104-52b>¶
梨亦有一種輕鬆者名消梨與此同意¶
古梅會稽最多四明吳興亦間有之其枝樛曲萬狀蒼¶
蘚鱗皴封滿花身又有苔鬚垂於枝間或長數寸風至¶
緑絲飄飄可玩初謂古木久歴風日致然詳考會稽所¶
産雖小株亦有苔痕蓋别是一種非必古木余嘗從㑹¶
稽移植十本一年後花雖盛發苔皆剥落殆盡其自湖¶
之武康所得者即不變移風土不相宜會稽隔一江湖¶
蘇接壤故土宜或異同也凡古梅多苔者封固花葉之¶
<pb:KR3j0185_WYG_104-53a>¶
眼惟罅隙間始能發花花雖稀而氣之所鍾豐腴妙絶¶
苔剥落者則花發仍多與常梅同去成都二十里有卧¶
梅偃蹇十餘丈相傳唐物也謂之梅龍好事者載酒遊¶
之清江酒家有大梅如數間屋傍枝四垂周遭可羅坐¶
數十人任子嚴運使買得作凌風閣臨之因遂進築大¶
圃謂之盤園余生平所見梅之竒古者惟此兩處為冠¶
隨筆記之附古梅後¶
重葉梅花頭甚豐葉重數層盛開如小白蓮梅中之竒¶
<pb:KR3j0185_WYG_104-53b>¶
品花房獨出而結實多雙尤為瑰異極梅之變化工無¶
餘巧矣近年方見之蜀海棠有重葉者名蓮花海棠為¶
天下第一可與此梅作對¶
緑萼梅凡梅花跗蒂皆絳紫色惟此純緑枝梗亦青特¶
為清髙好事者比之九疑仙人萼緑華京師艮嶽有萼¶
緑華堂其下專植此本人間亦不多有為時所貴重吳¶
下又有一種蕚亦微緑四邊猶淺絳亦自難得¶
百葉緗梅亦名黄香梅亦名千葉香梅花葉至二十餘¶
<pb:KR3j0185_WYG_104-54a>¶
瓣心色微黄花頭差小而繁密别有一種芳香比常梅¶
尤穠美不結實¶
紅梅粉紅色標格猶是梅而繁密則如杏香亦類杏詩¶
人有北人全未識渾作杏花看之句與江梅同開紅白相¶
映園林初春絶景也梅聖俞詩云認桃無緑葉辨杏有青¶
枝當時以為著題東坡詩云詩老不知梅格在更看緑葉¶
與青枝蓋謂其不韻為紅梅解嘲云承平時此花獨盛於¶
姑蘓晏元獻公始移植西岡圃中一日貴游賂園吏得一¶
<pb:KR3j0185_WYG_104-54b>¶
枝分接由是都下有二本嘗與客飲花下賦詩云若更開¶
遲三二月北人應作杏花看客曰公詩固佳待北俗何淺¶
也晏笑曰傖父安得不然王琪君玉時守吳郡聞盜花種¶
事以詩遺公曰館娃宮北發精神粉痩瓊寒露蕋新園¶
吏無端偷折去鳯城從此有雙身當時罕得如此比年展¶
轉移接殆不可勝數矣世傳吳下紅梅詩甚多惟方子通¶
一篇絶唱有紫府與丹來換骨春風吹酒上凝脂之句¶
鴛鴦梅多葉紅梅也花輕盈重葉數層凡雙果必並蔕¶
<pb:KR3j0185_WYG_104-55a>¶
惟此一蔕而結雙梅亦尤物¶
杏梅花比紅梅色微淡結實甚匾有斕斑色全似杏味¶
不及紅梅¶
蠟梅本非梅類以其與梅同時香又相近色酷似蜜脾¶
故名蠟梅凡三種以子種出不經接花小香淡其品最¶
下俗謂之狗蠅梅經接花疎雖盛開花常半含名磬口¶
梅言似僧磬之口也最先開色深黄如紫檀花密香穠¶
名檀香梅此品最佳蠟梅香極清芳殆過梅香初不以¶
<pb:KR3j0185_WYG_104-55b>¶
形狀貴也故難題詠山谷簡齋但作五言小詩而已此¶
花多宿葉結實如垂鈴尖長寸餘又大如桃奴子在其¶
中¶
　　後序¶
梅以韻勝以格髙故以横斜疎瘦與老枝怪竒者為貴¶
其新接穉木一嵗抽嫩枝直上或三四尺如酴醿薔薇¶
輩者吳下謂之氣條此直宜取實規利無所謂韻與格¶
矣又有一種糞壤力勝者於條上茁短横枝狀如棘針¶
<pb:KR3j0185_WYG_104-56a>¶
花宻綴之亦非髙品近世始畫墨梅江西有楊補之者¶
尤有名其徒倣之者實繁觀楊氏畫大略皆氣條耳雖¶
筆法竒峭去梅實逺惟亷宣仲所作差有風致世鮮有¶
評之者余故附之譜後¶
<pb:KR3j0185_WYG_104-57a>¶
　　梅品(張功甫/)¶
序曰梅花為天下神竒而詩人尤所酷好淳熈嵗乙巳¶
予得曹氏荒圃於南湖之濵有古梅數十爰輟地十畝¶
移種成列増取西湖北山别圃紅梅合三百餘本築堂¶
數間以臨之又夾以兩室東植千葉緗梅西植紅梅各¶
一二十章前為軒楹如堂之數花時居宿其中環潔輝¶
映夜如對月因名曰玉照復開澗環繞小舟往來未始¶
半月捨去自是客有遊桂隱者必求觀焉頃者太保周¶
<pb:KR3j0185_WYG_104-57b>¶
益公秉鈞予嘗造東閣坐定首顧予曰一棹徑穿花十¶
里滿城無此好風光盖予舊詩尾句衆客相與歆豔於¶
是遊玉照者又必求觀焉值春凝寒又能留花過孟月¶
始盛名人才士題詠層委亦可謂不負此花矣但花豔¶
並秀非天時清美不宜又標韻孤特若三閭首陽二子¶
寧槁山澤終不肯頫首屏氣受世俗湔拂間有身親貌¶
悦而此心落落不相領會甚至於汚䙝附近畧不自揆¶
者花雖眷客然我輩胸中空洞㡬為花呼叫稱寃不特¶
<pb:KR3j0185_WYG_104-58a>¶
三歎而足也因審其性情思所以為奬䕶之策凡數月¶
乃得之今䟽花宜稱憎嫉榮寵屈辱四事總五十八條¶
揭之堂上使來者有所警省且示人徒知梅花之貴而¶
不能愛敬也使與子之言傳布流誦亦將有媿色云¶
　　花宜稱凡二十六條¶
為澹陰為曉日為薄寒為細雨為輕烟為佳月為夕陽¶
為微雪為晚霞為珍禽為孤鶴為清溪為小橋為竹邊¶
為松下為明窻為踈籬為蒼厓為緑苔為銅瓶為紙帳¶
<pb:KR3j0185_WYG_104-58b>¶
為林間吹笛為膝上横琴為石枰下棋為掃雪煎茶為¶
美人澹粧簪戴¶
　　花憎嫉凡十四條¶
為狂風為連雨為烈日為苦寒為醜婦為俗子為老鴉¶
為惡詩為談時事為論差除為花徑喝道為對花張緋¶
幙為賞花動鼔板為作詩用調羮驛使事¶
　　花榮寵凡六條¶
為烟塵不染為鈴索䕶持為除地鏡淨落瓣不淄為王¶
<pb:KR3j0185_WYG_104-59a>¶
公旦夕留盼為詩人閣筆評量為妙妓澹粧雅歌¶
　　花屈辱凡十二條¶
為主人不好事為主人慳鄙為種富家園内為與麄婢¶
命名為蟠結作屏為賞花命猥妓為庸僧窻下種為酒¶
食店内挿瓶為樹下有狗矢為枝下晒衣裳為青紙屏¶
粉畵為生猥巷穢溝邊¶
<pb:KR3j0185_WYG_104-60a>¶
　　花經(張翊/)¶
　翊世本長安因亂南來先主擢置上列時邦西平昌¶
　令卒翊好學多思致嘗戲造花經以九品九命升降¶
　次第之時服其允當¶
一品九命¶
　　蘭　　　　牡丹　　　䗶梅¶
　　酴醿　　　紫風流(睡香/異名)¶
二品八命¶
<pb:KR3j0185_WYG_104-60b>¶
　　瓊花　　　蕙　　　　巖桂¶
　　茉莉　　　含笑¶
三品七命¶
　　芍藥　　　蓮　　　　薝蔔¶
　　丁香　　　碧桃　　　垂絲海棠¶
　　千葉桃¶
四品六命¶
　　菊　　　　杏　　　　辛夷¶
<pb:KR3j0185_WYG_104-61a>¶
　　豆冦　　　後庭　　　忘憂¶
　　櫻桃　　　林禽　　　梅¶
五品五命¶
　　楊花　　　月紅　　　梨花¶
　　千葉李　　桃花　　　石榴¶
六品四命¶
　　聚八仙　　金沙　　　寳相¶
　　紫薇　　　凌霄　　　海棠¶
<pb:KR3j0185_WYG_104-61b>¶
七品三命¶
　　散花　　　真珠　　　粉團¶
　　郁李　　　薔薇　　　米囊¶
　　木𤓰　　　山茶　　　迎春¶
　　玫瑰　　　金燈　　　木筆¶
　　金鳯　　　夜合　　　躑躅¶
　　金錢　　　錦帶　　　石蟬¶
八品二命¶
<pb:KR3j0185_WYG_104-62a>¶
　　杜鵑　　　大清　　　滴露¶
　　刺桐　　　木蘭　　　雞冠¶
　　錦被堆¶
九品一命¶
　　芙蓉　　　牽牛　　　木槿¶
　　葵　　　　胡葵　　　鼔子¶
　　石竹　　　金蓮¶
<pb:KR3j0185_WYG_104-63a>¶
　　花九錫(羅虬/)¶
　花九錫亦須蘭蕙梅蓮輩乃可披襟若芙蓉躑躅望¶
　仙山木野草直惟阿耳尚錫之云乎¶
　　重頂帷(障風/)　　　金剪刀(剪折/)¶
　　甘泉(浸/)　　　　　玉缸(貯/)¶
　　雕文臺座(安置/)　　畵圖¶
　　翻曲　　　　　　美醑(賞/)¶
　　新詩(詠/)¶
<pb:KR3j0185_WYG_104-63b>¶
附韓熈載五宜説¶
　對花焚香有風味相和其妙不可言者¶
　　木犀宜龍腦　　　酴醿宜沈水¶
　　蘭宜四絶　　　　含笑宜麝¶
　　薝蔔宜檀¶
附陳仲醇花寵幸¶
　　梅芬傲雪偏饒吟魂　杏蕋嬌春最憐粧鏡¶
　　梨花帶雨青閨斷腸　荷氣臨風紅顔露齒¶
<pb:KR3j0185_WYG_104-64a>¶
　　海棠桃李爭豔綺席　牡丹芍藥乍迎歌扇¶
　　芳桂一枝足開笑語　幽蘭盈把堪贈仳離¶
　　以此引類連情境趣多合¶
附袁中郎花沐浴¶
　　浴梅宜隱士　　　　浴海棠宜韻致客¶
　　浴牡丹芍藥宜靚粧妙女¶
　　浴榴宜豔色婢　　　浴木犀宜清慧兒¶
　　浴蓮宜道士　　　　浴菊宜好古而竒者¶
<pb:KR3j0185_WYG_104-64b>¶
　　浴臘梅宜清痩僧¶
<pb:KR3j0185_WYG_104-65a>¶
　　洛陽花木記(周氏/)¶
予少時聞洛陽花卉之盛甲于天下嘗恨皆未能盡觀¶
其繁盛妍麗竊有憾焉熈寧中長兄倅絳因自東都謁¶
告往省親三月過洛始得遊精藍名圃賞及牡丹然後¶
信謂向之所聞為不虛矣會迫于官期不得從容遊覽¶
元豐四年予蒞官于洛吏事之暇因得博求譜録得唐¶
李衛公平泉花木記范尚書歐陽叅政二譜按名尋討¶
十始見其七八焉然范公所述五十二品可攷者纔三¶
<pb:KR3j0185_WYG_104-65b>¶
十八歐之所録者二篇而已其敘錢思公雙桂樓下小¶
屏中所録九十餘種但槩言其畧耳至于花之名品則¶
莫得而見焉因以余耳目之所聞見及近世所出新花¶
叅校三賢所録者凡百餘品其亦殫于此乎然前賢之¶
所記與天下之所知洛之所植牡丹而已至于芍藥天¶
下以維揚為稱首然而知洛之所植其名品不減維揚¶
而開頭之種殆不如也又若天下四方所産珍藂佳卉¶
得一于園館足以為美景異致者洛中靡不兼有之然¶
<pb:KR3j0185_WYG_104-66a>¶
天下之人(原闕/)¶
　¶
　¶
　¶
　¶
　¶
　¶
　　牡丹(千葉五十九品/多葉五十品)¶
<pb:KR3j0185_WYG_104-66b>¶
　千葉黄花其别十¶
姚黄　　　勝姚黄　　牛家黄　　千心黄¶
甘草黄　　丹州黄　　閔黄　　　女真黄¶
絲頭黄　　御袍黄¶
　千葉紅花其别三十二¶
狀元紅　　魏花　　　勝魏　　　紅都勝¶
紫都勝　　瑞雲紅　　岳山紅　　間金紅¶
金繫腰　　一捻紅　　九萼紅　　劉師閣¶
<pb:KR3j0185_WYG_104-67a>¶
大葉壽安　細葉壽安　洗妝紅　　蹙金毬¶
探春毬　　二色紅　　蹙金樓子　碎金紅¶
彤雲紅　　轉枝紅　　葢園紅　　越山紅樓子¶
紫絲旋心　富貴紅　　不暈紅　　壽妝紅¶
玉盤妝　　雙頭紅(亦多/開葉)遇仙紅　　簇四簇五¶
　千葉紫花其别十¶
雙頭紫　　左紫　　　紫繡毬　　安勝紫¶
大宋紫　　順聖紫　　陳州紫　　袁家紫¶
<pb:KR3j0185_WYG_104-67b>¶
婆臺紫　　平頭紫¶
　千葉緋花一¶
潜溪緋¶
　千葉白花其别有四¶
玉千葉　　玉樓春　　玉蒸餅　　一百五¶
　多葉紅花其别三十二¶
鞓紅　　　大紅(深粉/紅)　濕紅　　　承露紅(有十二/個子)¶
添色紅(深似/鶴翎)鶴翎紅　　朱砂紅　　揉紅¶
<pb:KR3j0185_WYG_104-68a>¶
胭脂紅　　獻來紅　　賀紅　　　大暈紅¶
林家紅(色深/紅)兩京強　　觀音紅　　青州紅¶
玉樓紅　　雙頭紅　　汝州紅　　獨看紅¶
鹿胎紅　　綴州紅　　試妝紅　　玲瓏紅¶
青線稜　　延州紅　　蘇家紅　　白馬山¶
夾黄蕊　　丹州紅　　柿紅　　　唐家紅¶
　多葉紫花其别十四¶
潑墨紫　　冠子紫　　葉底紫　　光紫¶
<pb:KR3j0185_WYG_104-68b>¶
段家紫　　銀合稜(左紫之/單葉者)　　　　經箴紫¶
蓮花萼　　大紫(亦名長/壽紫)索家紫　　陳州紫¶
雙頭紫　　承露紫　　唐家紫¶
　多葉黄花其别三¶
絲頭黄　　呂黄　　　古姚黄¶
　多葉白花一¶
玉醆白¶
　　芍藥¶
<pb:KR3j0185_WYG_104-69a>¶
　千葉黄花其别十六¶
御衣黄　　凌雲黄　　南黄樓子　尹家黄樓子¶
銀褐樓子　表黄　　　延壽黄　　硤石黄¶
新安黄　　壽安黄　　温家黄　　郭家黄¶
青心鮑黄　紅心鮑黄　絲頭黄　　黄纈子¶
　千葉紅花其别十六¶
紅樓子　　紅冠子　　朱砂旋心　硬條旋心¶
斑幹旋心　深紅小魏花　　　　　淡紅小魏花¶
<pb:KR3j0185_WYG_104-69b>¶
紅纈子　　靈山纈子　馬家紅　　楚州冠子¶
四蜂兒　　醉西施　　剪平紅　　茆山冠子¶
栁圃新接(紅絲頭/)¶
　千葉紫花其别六¶
紫樓子　　龍間紫　　紫按子　　粉面紫¶
紫絲頭　　紫纈子¶
　千葉白花二¶
玉樓子　　白纈子¶
<pb:KR3j0185_WYG_104-70a>¶
　千葉桃花一¶
緋樓子¶
　　雜花八十二品¶
瑞香(紫色本出廬/山宜陰翳延)　　　黄瑞香　　川海棠¶
垂絲海棠(名軟條/)　　　杜海棠(淡者/)黄海棠¶
繡綿海棠(一名嬌/海棠)　　　南海棠　　黄香梅¶
紅香梅(千葉/)臈梅(黄千/葉)　紫梅(千葉/)　雪香(千葉/)¶
海石榴　　散水(單葉/)　千葉散水　垂絲散水¶
<pb:KR3j0185_WYG_104-70b>¶
玉瓏璁　　真珠花　　玉屑花　　錦帶花¶
大錦帶　　細葉錦帶　文冠花　　紅龍栢¶
白龍栢　　紫龍栢　　山茶(臈月/開)　晚山茶(寒食/開)¶
粉紅山茶　白山茶　　棣棠(單葉/)　千葉棣棠¶
二色郁李　白郁李(千葉一/名玉帶)　　　　單葉郁李¶
千葉櫻桃　垂絲櫻桃　山桃　　　山木𤓰¶
軟條木𤓰　紅薇　　　緋薇　　　紫薇¶
千葉紅梨　石藍　　　玉拂子　　木犀¶
<pb:KR3j0185_WYG_104-71a>¶
木蘭(似木筆但木髙丈餘/開花與牡丹同時發)木筆(似木蘭但木極大乃/有花花正月初發)¶
辛夷　　　紫荆　　　瓊花(八仙而/香者)玉蝴蝶¶
八仙花　　丁香花　　百結花　　迎春花¶
金纒花　　黄雀兒　　映山紅(即紅/躑躅)赬桐(一名百/日花)¶
紅木梨　　千葉木梨　芙蓉(亦名/拒霜)　千葉芙蓉¶
黄芙蓉(千葉/)千葉朱槿　三春花(一名/長命)莎蘿花¶
抹厲花　　素馨花　　佛桑花　　夜合花¶
黄夜合　　檉栁　　　倒仙花　　紅蕉¶
<pb:KR3j0185_WYG_104-71b>¶
仙人耳墜(一名滿/堂花)　　　連翹花　　鷺鷥兒花¶
千葉秋花¶
　　菓子花¶
　桃之别三十¶
小桃　　　十月桃(出西太/乙宫)　　　　冬桃(至冬/方熟)¶
蟠桃(一名餅子/桃千葉)　　　　千葉纒桃　二色桃(一枝上/二色)¶
合歡二色桃(朶上/二色)　　　千葉緋桃　千葉碧桃¶
大御桃　　金桃　　　銀桃　　　白桃¶
<pb:KR3j0185_WYG_104-72a>¶
崑崙桃　　憨利核桃　胭脂桃　　白御桃¶
旱桃　　　油桃　　　人桃　　　蜜桃¶
平頂桃　　胖桃　　　紫葉大桃　社桃¶
方桃　　　邠州桃　　圃田桃　　紅穰利核桃¶
光桃(無毛/)¶
　梅之别六¶
紅梅　　　千葉黄香梅　　　　　䗶梅¶
消梅　　　蘇梅　　　水梅¶
<pb:KR3j0185_WYG_104-72b>¶
　杏之别十六¶
金杏　　　銀杏　　　水杏　　　香白杏¶
纒金杏　　赤脥杏　　真大杏　　詐赤杏¶
大緋杏　　撮帶金杏　晩紅杏　　黄杏¶
方頭金杏　千葉杏　　黑葉杏　　梅杏¶
　梨之别二十七¶
水梨　　　紅梨　　　雨梨　　　濁梨¶
鵝梨　　　穰梨　　　消梨　　　乳梨¶
<pb:KR3j0185_WYG_104-73a>¶
袁家梨　　車寳梨　　紅鵝梨　　敷鵝梨¶
大浴梨　　甘棠梨　　紅消梨　　秦王掐消梨¶
早接梨　　鳯西梨　　密指梨　　罨羅梨¶
細帶罨羅　棒槌梨　　清沙爛　　棠梨¶
壓沙梨　　梅梨　　　榅桲梨¶
　李之别二十七¶
粉紅桃(花紅/)御李　　　操李　　　麝香李¶
北京水李　珍珠李　　真桃李　　粉香李¶
<pb:KR3j0185_WYG_104-73b>¶
小桃李　　偏縫李　　密緑李　　胡天李¶
黄甘李　　麥熟李　　揀枝李　　牛心李¶
紫灰李　　冬李　　　晩李　　　焦紅李¶
金條李　　横枝李　　湆帶李　　纒枝李¶
漿水李　　憲臺李　　嘉慶李¶
　櫻桃之别十一¶
紫櫻桃　　臈櫻桃　　滑臺櫻桃　朱皮櫻桃¶
臈嘴櫻桃　旱櫻桃(一名熱/熟子)　　　　吳櫻桃¶
<pb:KR3j0185_WYG_104-74a>¶
水焰兒櫻桃　　　　　甜菓子　　急溜子¶
千葉櫻桃¶
　石榴之别九¶
千葉石榴　粉紅石榴　黄石榴　　青皮石榴¶
水晶漿榴　朱皮石榴　重臺榴(東京奉慈/觀出此)¶
水晶甜榴　銀含稜石榴(偃師/縣出)¶
　林檎之别六¶
蜜林檎　　花紅林檎　水林檎　　金林檎¶
<pb:KR3j0185_WYG_104-74b>¶
轉身林檎　操林檎¶
　木𤓰之别五¶
山木𤓰　　軟條木𤓰　宣州木𤓰　香木𤓰　榠樝¶
　柰之别十¶
蜜柰　　　大柰　　　紅柰　　　兔頭柰¶
寒毬　　　黄寒毬　　頻婆　　　海紅¶
大秋子　　小秋子¶
　刺花三十七種¶
<pb:KR3j0185_WYG_104-75a>¶
倒提黄薔薇　　　　　千葉白薔薇¶
刺紅　　　宻枝月季　千葉月桂(粉紅/)¶
黄月季　　川四季　　深紅月季　長春花¶
日月花　　四季長春　川金沙　　黄金沙¶
水林檎(單葉金/沙也)　　　　寳相(千葉/)　盧川寳相¶
黄寳相　　荼䕷　　　千葉荼䕷　金荼䕷¶
薔薇(單葉/)　二色薔薇　千葉薔薇　錦被堆¶
黄薔薇　　馬㽔花　　粉團兒　　單葉寳相¶
<pb:KR3j0185_WYG_104-75b>¶
玫瑰　　　穿心玫瑰　玉香梅　　千葉紅香梅¶
茶梅　　　千葉茶梅　黄玫瑰　　減伏¶
木香花¶
　　草花八十九種¶
蘭(出澶州者佳/春開紫色)　　　　秋蘭　　　黄蘭(出嵩/山)¶
水仙花(一名金/盞銀臺)　　　　單葉菊　　金鈴菊¶
毬子菊　　雞冠菊　　地嵩菊　　黄蔟菊¶
柿黄菊　　青心菊　　葉紅菊　　黄窵廷子¶
<pb:KR3j0185_WYG_104-76a>¶
探白子　　五色菊　　粉紅菊　　千葉大黄菊¶
碧菊　　　千葉晚菊　白菊　　　六月紫菊¶
釵頭菊　　紫菊(一謂之/旱蓮)金錢菊(一名/夏菊)萬翎菊¶
川金錢菊(深紅色/單葉)　　　川剪金　　鵝黄萱草¶
大山萱草　千葉萱草　四季萱草　糙萱草¶
北極萱草　紅金燈　　黄金燈　　白金燈¶
粉紅金燈　碧金燈　　紫金燈　　紅絲花¶
石竹花(粉紅/)鵝毛石竹(一名/綉竹)　　　　御金花¶
<pb:KR3j0185_WYG_104-76b>¶
麗春(亦名/望仙)　黄麗春　　金鳯花　　麗秋¶
玉簪花　　紅蓑荷　　水仙花　　曼陀羅花¶
千葉曼陀羅花　　　　層臺曼陀羅花¶
雞冠花　　矮雞冠　　黄雞冠　　白雞冠¶
粉紅雞冠　芫花　　　胡蜀葵　　千葉紅葵¶
剪金　　　剪稜蜀葵　千葉紫葵　鵝黄蜀葵¶
九心蜀葵　千葉緋葵　千葉鼔子　水紅¶
鬢邊嬌　　家水紅(開百/餘日)白山丹　　水丹花(深紅/)¶
<pb:KR3j0185_WYG_104-77a>¶
金蓮花(出嵩/山頂)雲夢花　　地錦花　　照天花(出岷/州)¶
水牡丹　　杜參花(出憲/州)碧鳯花(一名/鴨脚)碧玉盞(一名/薺苨)¶
紫金帶　　紅百合　　紅山薑　　碧山薑¶
黄百合　　萱草　　　紫榦子¶
　　水花十七種¶
單葉蓮　　千葉紅蓮　玉骨朶(白蓮/也)白樓子¶
紅樓子　　碧蓮子(出惠泉及超化寺/心中湧泉者是也)白蘋¶
草荇　　　水紅　　　穿心蓮　　瑞蓮(一名朱/沙穀)¶
<pb:KR3j0185_WYG_104-77b>¶
雙頭瑞蓮　佛頭蓮(碧千/葉)朝日蓮(李駙/馬園)千葉珠子蓮¶
釵頭蓮　　甘草黄¶
　　蔓花六種¶
凌霄　　　驕藤　　　雪茸花　　荷葉花¶
千葉鼔子　牽牛花¶
　　四時變接法(此唯洛中氣候可依若變接/它處須各隨地氣早處接)¶
立春前後　接諸般鍼刺花(自有刺/花一門)¶
雨水後　木𤓰上接(石南軟山木𤓰大木/𤓰條木𤓰宣木𤓰)¶
<pb:KR3j0185_WYG_104-78a>¶
　櫻桃上接(諸般桃/半杖紅)　　　　木筆上接(木蘭/辛夷)¶
　玉拂子上接(玉蝴蝶瓊/花八仙花)　　楂子上接(榅桲/)¶
　野薔薇上接(千葉黄薔薇/并諸般刺花)　榅桲上接(榠樝/)¶
二月節　㯲椑上接(林檎/海棠)　　桃椑上接(諸般桃/諸般梅)¶
　杏椑上接(諸般杏/李子)　　　　棠梨上接(諸般梨/海棠)¶
春分節　壓檜栢　分玉簪　接玫瑰　栽芙蓉¶
　分碧蘆　分芭蕉　灌百合　剪金石竹¶
　種山丹　分早蓮　下金錢子　栽紫條玫瑰¶
<pb:KR3j0185_WYG_104-78b>¶
　石榴上接諸般石榴　棗椑上接諸般棗¶
　軟棗上接諸般柿¶
三月上旬　種諸般花子　栽百般花¶
榖雨　分諸般菊　栽五色莧　種諸般雞冠¶
五月節　種諸般竹　十三日竹迷¶
六月節　種玉筋子　栽望仙子(六月已前皆可種/須澆灌乃活)¶
七月節　種木𤓰　　壓軟條檜¶
處暑　種牡丹子　種諸般芍藥¶
<pb:KR3j0185_WYG_104-79a>¶
八月節　分牡丹　接牡丹箆子　分芍藥¶
　栽諸般針刺花　種鹿春望仙¶
　撒石竹并剪金錢等花子合分栽¶
九月節　種核桃　麗春子　望仙子　石竹¶
　紫條玫瑰¶
霜降　種諸般菓子樹¶
十月節　種小桃　諸般雜木¶
十二月節　揭凍榆木　分擘錦被堆　減拔粉團子¶
<pb:KR3j0185_WYG_104-79b>¶
　　接花法¶
接花必于秋社後九月前餘皆非其時也接花預于二¶
三年前種下祖子唯根盛者為佳葢家祖子根肥而嫩¶
嫩則津脉盛而木實山祖子多老根少而木虛接之多¶
失削接頭須平而闊常令根皮包含接頭勿令作陡刄¶
刄陡則帶皮處厚而根浹刄太陡則接頭多退而皮出¶
不相對津脉不通遂致枯死矣接頭繫縛欲宻勿令透¶
風不可令濕瘡口接頭必以細土覆之不可令人觸動¶
<pb:KR3j0185_WYG_104-80a>¶
接後月餘須時時看覩勿令根下生妬芽芽生即分減¶
却津脉而接頭枯矣凡選接頭須取木枝肥嫩花芽盛¶
大平圓而實者為佳虛尖者無花矣¶
　　栽花法¶
凡願栽花須于四五月間先治地如地稍肥美即翻起¶
深二尺以耒去石瓦礫皮頻鉏削勿令生草至秋社後¶
九月以前栽之若地多瓦礫或帶醎鹵則鉏深三尺以¶
上去盡舊土别取新好黄土培填切不可用糞即生蠐¶
<pb:KR3j0185_WYG_104-80b>¶
螬而蠧花根矣根蠧則花頭不大而不成千葉也凡栽¶
花不欲深深則根不行而花不發旺也但以瘡口齊土¶
面為佳此深淺之度也掘土坑須量花根長短為淺深¶
之堆坑欲闊而平土欲肥而細然于土坑中心堆成小¶
土墩子其墩子欲上鋭而下闊將花于土墩上坐定然¶
後整理花根令四向横垂勿令屈摺為妙然後用一生¶
黄土覆之以瘡口齊土面為凖¶
　　種祖子法¶
<pb:KR3j0185_WYG_104-81a>¶
凡欲種花子先于五六月間擇背陰處肥美地治作畦¶
鉏欲深而頻地如不佳翻換而栽花法每嵗七月以後¶
取千葉牡丹花子候花瓶欲折其子微變黄時采之破¶
其瓶子取子于已治畦地内一如種菜法種之不得隔¶
日隔日多即花瓶乾而子黑則種之萬無一生矣撒子¶
願宻不欲疎疎則不生不厭太宻地稍乾則先以水灌¶
之候水脉均潤然後撒子訖杷耬一如種菜法每十日¶
一澆有雨即止冬月須用木葉葢覆有雪即以雪覆木¶
<pb:KR3j0185_WYG_104-81b>¶
葉上候月間即生芽葉矣生時頻去草久無雨即須日¶
日澆灌切不得用糞候八月社後别為治畦而分種之¶
如栽菜法如花子已熟不曽治地即先取花瓶連花子掘¶
地坑窖之一面速治地候熟可種即取窖中子依前法¶
撒之其中間或有却成子葉者¶
　　打剥花法¶
凡千葉牡丹須于八月社前打剥一畨每株上只留花¶
頭四枝餘者皆可截先接頭于祖上接之候至來年二¶
<pb:KR3j0185_WYG_104-82a>¶
月間所留花芽間小葉見其中花蕊切須子細辯認若¶
花芽須平而圓實即留之千葉花也若花蕊虛即不成¶
千葉當此須去之每株止留三兩蕊可也花頭多即不¶
成千葉而開頭小矣¶
　　分芍藥法¶
分芍藥處暑為上時八月為中時九月為下時取芍藥¶
須闊鉏勿令損根取出净洗土看窠株大小花芽多寡¶
須時分之每窠須留四芽以上一用好細黄土和泥採¶
<pb:KR3j0185_WYG_104-82b>¶
蘸花根坐于坑中土墩上整理根令四向横垂然後以¶
細黄土培之根不欲深深則花不發旺令花根低如土¶
面一指以下為佳耳不得用糞候春間花芽發如頭圓¶
平而實即留之虛大者無花矣新栽時每窠只可留花¶
頭一兩朶候一二年花得地力可四五朶花頭多即不¶
成千葉矣慎之慎之栽芍藥于陰處晾根令微乾然後¶
種則花速起發掘取後可留月餘不妨寄逺尤宜¶
<pb:KR3j0185_WYG_104-83a>¶
　　魏王花木志(闕名/)¶
　　思惟¶
思惟樹漢時有道人自西域持貝多子植於嵩之西峯¶
下後極髙大有四樹樹一年三花¶
　　紫菜¶
吳郡邊海諸山悉生紫菜¶
　　木蓮¶
木蓮葉似辛夷花類蓮¶
<pb:KR3j0185_WYG_104-83b>¶
　　山茶¶
山茶似海石榴出桂州¶
　　溪蓀¶
溪蓀如髙良薑生水中出茆山¶
　　朱槿¶
重臺朱槿似桑南中呼為桑槿¶
　　蓴根¶
蓴根羮之絶美江東謂之蓴龜¶
<pb:KR3j0185_WYG_104-84a>¶
　　孟娘菜¶
江淮有孟娘菜並益肉食¶
　　牡桂¶
牡桂葉大如苦竹葉葉中一脉如筆跡¶
　　黄辛夷¶
衛公平泉莊有黄辛夷紫丁香¶
　　紫藤花¶
吳苑生¶
<pb:KR3j0185_WYG_104-84b>¶
　　鬱樹¶
鬱樹髙五六尺其實大如李色赤食之甘¶
　　盧橘¶
盧橘蜀生有紿客橙似橘而非若䄂而香冬夏華實相¶
繼或如彈丸或如拳通嵗食之亦名盧橘¶
　　楮子¶
南方記楮子如桃實二月花仍連著實七八月熟土人鹽¶
蔵之味辛出交趾¶
<pb:KR3j0185_WYG_104-85a>¶
　　石南¶
石南樹野生二月花仍連着實如燕卵八月熟民採之¶
取曝乾其皮作魚羮和之尤美出九真¶
　　都勾¶
都勾似栟櫚木中出屑如麫可取為餌食如桄榔¶
　　茶葉¶
茶葉似梔子可煑為飲其老葉謂之茅嫩葉謂之茗¶
<pb:KR3j0185_WYG_104-86a>¶
　　桂海花木志(范成大/)¶
　　上元紅¶
上元紅深紅色絶似紅木𤓰花不結實以燈夕前後開¶
故名¶
　　白鶴花¶
白鶴花如白鶴立春開¶
　　南山茶¶
南山茶葩萼大倍中州者色微淡葉柔薄有毛别自有¶
<pb:KR3j0185_WYG_104-86b>¶
一種如中州所出者¶
　　紅荳蔲花¶
紅荳䓻花叢生葉瘦如碧蘆春末發初開花先抽一榦¶
有大籜包之籜解花見一穗數十蕊淡紅鮮妍如桃杏¶
花色蕊重則下垂如葡萄又如火齊瓔珞及剪綵鸞枝¶
之狀此花無實不與草荳䓻同種毎蕊心有兩瓣相並¶
詞人托興曰比目連理云¶
　　泡花¶
<pb:KR3j0185_WYG_104-87a>¶
泡花南人或名柚花春末開蕊圓白如大珠既坼則似¶
茶花氣極清芳與茉莉素馨相逼番人采以蒸香風味¶
超勝¶
　　紅蕉花¶
紅蕉花葉痩類蘆箬心中抽條條端發花葉數層日坼¶
一兩葉色正紅如榴花荔子其端各有一㸃鮮緑尤可¶
愛春夏開至嵗寒猶芳又有一種根出土處特肥飽如¶
膽缾名膽缾蕉¶
<pb:KR3j0185_WYG_104-87b>¶
　　枸那花¶
枸那花葉痩長畧似楊栁夏開淡紅花一朶數十萼至¶
秋深猶有之¶
　　史君子花¶
史君子花蔓生作架植之夏開一簇一二十葩輕盈似¶
海棠¶
　　水西花¶
水西花葉如萱草花黄夏開¶
<pb:KR3j0185_WYG_104-88a>¶
　　裹梅花¶
裹梅花即木槿有紅白二種葉似蜀葵采紅者連葉包¶
裹黄梅鹽漬暴乾以薦酒故名玉修花¶
<pb:KR3j0185_WYG_104-89a>¶
　　楚辭芳草譜(謝翺/)¶
　　江離¶
江離之草屈原幼時所先採盖自其初度則固已扈江¶
離辟芷矣張勃云江離出臨海縣海水中正青似亂髮¶
楚辭之于江離畦而種之則非水物本草蘪蕪一名江¶
離又云被以江離揉以蘪蕪又不應是一物也¶
　　薰草¶
世以蕙草盖即薫草臭如蘪蕪可以已厲故古之袚除¶
<pb:KR3j0185_WYG_104-89b>¶
以此草薫之因謂之薫草王逸章句云菌薫也今之零¶
陵香¶
　　菌¶
按王逸云菌即薰司馬云大芝支遁云舜華則王説恐¶
非七諫云飲菌若之朝露即莊子所謂朝菌者豈此耶¶
　　蘭¶
離騷云滋蘭九畹又云光風轉蕙汜崇蘭蘭草大都似¶
澤蘭其香可着衣帶者是素問云治之以蘭除陳氣也¶
<pb:KR3j0185_WYG_104-90a>¶
皆槩指香草可見¶
　　蕙¶
蕙大抵似蘭皆柔荑其端作花蘭一荑一花蕙一荑五¶
六花香次于蘭楚辭蘭每及蕙畹蘭而畆蕙也汜蘭而¶
轉蕙也蕙殽蒸蘭藉也¶
　　杜若¶
杜若一名杜蘅苗似山薑花黄赤子大如棘九歌湘君¶
曰采芳洲兮杜若將以遺兮下女湘夫人云搴汀洲兮¶
<pb:KR3j0185_WYG_104-90b>¶
杜若將以遺兮逺者杜若之為物令人不忘搴采而贈¶
之以明其不相忘也¶
　　茞¶
楚辭以芳草比君子而言茞者最多盖今香白芷也出¶
近道下濕地可作面脂其葉可用沐浴故曰浴蘭湯兮¶
沐芳¶
　　蘼蕪¶
芎藭之苗葉為蘼蕪似蛇牀而香魏文帝以蕙草為香¶
<pb:KR3j0185_WYG_104-91a>¶
燒之以蘼蕪藏衣中故少司命曰秋蘭兮蘼蕪羅生兮¶
堂下緑葉兮素枝芳菲菲兮襲子古詩上山采蘼蕪¶
　　卷葹¶
卷葹草㧞心不死江淮間謂之宿莽説見郭璞賛故離¶
騷經曰朝搴阰之木蘭兮夕攬洲之宿莽非宿草也¶
　　菉¶
離騷云薋菉葹以盈室兮判獨離而不服皆指惡草異¶
菉竹之菉¶
<pb:KR3j0185_WYG_104-91b>¶
　　菊¶
菊季秋寒露後五日始有華華得土之正色離騷夕餐¶
秋菊之落英觀崔寔費長房九日採菊語則茹菊延齡¶
自古已然¶
　　荃¶
荃昌蒲也一名蓀楚辭曰數惟蓀之多怒兮蓀佯聾而¶
不聞辭言香草皆以喻臣唯言蓀者喻君盖蓀于藥為¶
君也¶
<pb:KR3j0185_WYG_104-92a>¶
　　薜荔¶
離騷云貫薜荔之落蕋王逸章句曰薜荔香草縁木而¶
生蘂實也¶
　　款冬¶
款冬葉似葵而大叢生花出根下十一十二月雪中出¶
花茂悦郭氏曰款涷也故楚辭云款冬而生兮凋彼葉¶
柯¶
　　艾¶
<pb:KR3j0185_WYG_104-92b>¶
蕭與艾本皆香草離騷則薄之曰户服艾以盈要兮謂¶
幽蘭其不可佩然要之庶人所服比之蘭蕙則有間矣¶
　　蔞¶
蔞蔞蒿也其葉似艾白色長數寸髙丈餘好生水邊大¶
招云英酸蒿蔞不沾薄只王逸曰蒿繁草也蔞香草也¶
　　莎¶
莎莖葉都似三稜和香用之招隱云青莎雜樹兮蘋草¶
靃靡¶
<pb:KR3j0185_WYG_104-93a>¶
　　匏¶
匏瓠也可刳以涉水按楚辭王襃九懷稱援匏𤓰兮接¶
糧¶
　　蓼¶
蓼生水澤楚辭曰蓼虫不知徙乎葵菜言蓼辛葵甘虫¶
各安其故不知遷也¶
　　茨¶
茨蒺藜也布地蔓生細葉子有三角狀如菱而小刺人¶
<pb:KR3j0185_WYG_104-93b>¶
生道上按七諌曰江離棄于窮巷兮蒺藜蔓乎東廂¶
　　䔖¶
䔖生水中實兩角或四角一名芰離騷曰製芰荷以為¶
衣兮集芙蓉以為裳盖芰葉雜遝荷葉博大有為衣之¶
象而芙蓉若可緝者也¶
　　蘋¶
蘋葉正四方中拆如十字根生水底葉敷水上天問曰¶
靡蓱九衢言其枝葉分為衢道猶今言花五出六出也¶
<pb:KR3j0185_WYG_104-94a>¶
　　萍¶
萍無根浮水而生楚辭曰竊傷浮萍兮無根¶
<pb:KR3j0185_WYG_104-95a>¶
　　南方草木狀上(嵇含/)¶
　南越交趾植物在四裔最為竒周秦以前無稱焉自¶
　漢武帝開拓封疆捜求珍異取其尤者充貢中州之¶
　人或昧其狀乃以所聞詮叙有禆子弟云爾¶
　草類¶
　　甘蕉¶
甘蕉望之如樹林大者一圍餘葉長一丈或七八尺¶
廣二尺許花大如酒杯形色如芙蓉著莖末百餘子¶
<pb:KR3j0185_WYG_104-95b>¶
各為房相連累甜美亦可蜜藏根如芋魁大者如車轂¶
實隨花長每華一闔各有六子先後相次子不俱生花¶
不俱落一名芭蕉或曰巴苴剥其子上皮色黄白味似¶
蒲萄甜而脆亦療饑此有三種子大如拇指長而鋭有¶
類羊角名羊角蕉味最甘好一種子大如雞卵有類牛¶
乳名牛乳蕉微減羊角一種大如藕子長六七寸形正¶
方少甘最下也其莖解散如絲以灰練之可紡績為絺¶
綌謂之蕉葛雖脆而好黄白不如葛赤色也交廣俱有¶
<pb:KR3j0185_WYG_104-96a>¶
之三輔黄圖曰漢武帝元鼎六年破南越建扶荔宫以¶
植所得竒草異木有甘蕉十二本¶
　　耶悉茗¶
耶悉茗花末利花皆胡人自西國移植于南海南人憐¶
其芳香競植之陸賈南越行紀曰南越之境五糓無味¶
百草不香此二花特芳香者縁自别國移至不隨水土¶
而變與夫橘北為枳異矣彼之女子以綵絲穿花心以¶
為首飾¶
<pb:KR3j0185_WYG_104-96b>¶
　　末利¶
末利花似薔薇之白者香愈于耶悉茗¶
　　豆䓻花¶
豆蔲花其苗如蘆其葉似薑其花作穗嫩葉卷之而生¶
花微紅穗頭深色葉漸舒花漸出舊説此花食之破氣¶
消痰進酒増倍太康二年交州貢一篚上試之有驗以¶
賜近臣¶
　　山薑花¶
<pb:KR3j0185_WYG_104-97a>¶
山薑花莖葉即薑也根不堪食于葉間吐花作穗如麥¶
粒軟紅色煎服之治冷氣甚效出九真交趾¶
　　鶴草¶
鶴草蔓生其花麴塵色淺紫蒂葉如栁而短當夏開花¶
形如飛鶴觜翅尾足無所不備出南海云是媚草上有¶
蟲老蜕為蝶赤黄色女子藏之謂之媚蝶能致其夫憐¶
愛¶
　　甘&KR1538;¶
<pb:KR3j0185_WYG_104-97b>¶
甘&KR1538;盖薯蕷之類或曰芋之類根葉亦如芋實如拳有¶
大如甌者皮紫而肉白蒸䰞食之味如薯蕷性不甚冷¶
舊朱崖之地海中之人皆不業耕稼惟掘地種甘&KR1538;秋¶
熟收之蒸曬切如米粒倉圌貯之以充糧糗是名&KR1538;糧¶
北方人至者或盛具牛豕膾炙而末以甘&KR1538;薦之若粳¶
粟然大抵南人二毛者百無一二惟海中之人壽百餘¶
嵗者由不食五榖而食甘&KR1538;故爾¶
　　水蓮¶
<pb:KR3j0185_WYG_104-98a>¶
花之美者有水蓮如蓮而莖紫柔而無刺¶
　　水蕉¶
水蕉如鹿葱或紫或黄吳永安中孫休嘗遣使取二花¶
終不可致但圖畵以進¶
　　蒟醬¶
蒟醬蓽茇也生于蕃國者大而紫謂之蓽茇生于畨禺¶
者小而青謂之蒟焉可以為食故謂之醬焉交趾九真¶
人家多種蔓生¶
<pb:KR3j0185_WYG_104-98b>¶
　　菖蒲¶
菖蒲畨禺東有澗澗中生菖蒲皆一寸九節安期生採¶
服僊去但留玉舄焉¶
　　留求子¶
留求子形如梔子稜瓣深而兩頭尖似訶梨勒而徑及¶
半黄已熟中有肉白色甘如棗核大治嬰孺之疾南海¶
交趾俱有之¶
　　諸蔗¶
<pb:KR3j0185_WYG_104-99a>¶
諸蔗一曰甘蔗交趾所生者圍數寸長丈餘頗似竹斷¶
而食之甚甘笮取其汁曝數日成飴入口消釋彼人謂¶
之石蜜吳孫亮使黄門以銀椀并盖就中藏吏取交州¶
所獻甘蔗餳黄門先恨藏吏以䑕屎投餳中啟言吏不¶
謹亮呼吏持餳器入問曰此器既盖之且有油覆無縁¶
于此黄門將有恨汝吏叩頭曰嘗從臣求莞席臣以席¶
有數不敢與亮曰必是此問之具服南人云甘蔗可消¶
酒又名干蔗司馬相如樂歌曰泰尊柘漿析朝酲是其¶
<pb:KR3j0185_WYG_104-99b>¶
義也太康六年扶南國貢諸蔗一丈三節¶
　　草麴¶
草麴南海多矣酒不用麴糵但杵米粉雜以衆草葉冶¶
葛汁滌溲之大如卵置蓬蒿中蔭蔽之經月而成用此¶
合糯為酒故劇飲之既醒猶頭熱涔涔以其有毒草故¶
也南人有女數嵗即大釀酒既漉候冬陂池竭時寘酒¶
罌中密固其上瘞陂中至春瀦水滿亦不復發矣女將¶
嫁乃發陂取酒以供賔客謂之女酒其味絶美¶
<pb:KR3j0185_WYG_104-100a>¶
　　芒茅¶
芒茅枯時瘴疫大作交廣皆爾也土人呼曰黄茅瘴又¶
曰黄芒瘴¶
　　肥馬草¶
南方冬無積藁瀕海郡邑多馬有草葉類梧桐而厚取¶
以秣馬謂之肥馬草馬頗嗜而食果肥壯矣¶
　　冬葉¶
冬葉薑葉也苞苴物交廣皆用之南方地熱物易腐敗¶
<pb:KR3j0185_WYG_104-100b>¶
惟冬葉藏之乃可持久¶
　　蒲葵¶
蒲葵如栟櫚而柔薄可為葵笠出龍川¶
　　乞力伽¶
藥有乞力伽木也瀕海所産一根有至數斤者劉涓子¶
取以作煎令可丸餌之長生¶
　　赬桐¶
赬桐花嶺南處處有自初夏生至秋盖草也葉如桐其¶
<pb:KR3j0185_WYG_104-101a>¶
花連枝萼皆深紅之極者俗呼貞桐花貞皆訛也¶
　　水葱¶
水葱花葉皆如鹿葱花色有紅黄紫三種出始興婦人¶
懷姙佩其花生男者即此花非鹿葱也交廣人佩之極¶
有驗然其土多男不厭女子故不常佩也¶
　　蕪菁¶
蕪菁嶺嶠已南俱無之偶有士人因官攜種就彼種之¶
出地則變為芥亦橘種江北為枳之義也至曲江方有¶
<pb:KR3j0185_WYG_104-101b>¶
菘彼人謂之蓁菘¶
　　茄¶
茄樹交廣草木經冬不衰故蔬圃之中種茄宿根有三¶
五年者漸長枝榦乃成大樹每夏秋盛熟則梯樹採之¶
五年後樹老子稀即伐去之别栽嫩者¶
　　綽菜¶
綽菜夏生于池沼間葉類茨菰根如藕條南海人食之¶
云令人思睡呼為瞑菜¶
<pb:KR3j0185_WYG_104-102a>¶
　　蕹¶
蕹葉如落葵而小性冷味甘南人編葦為筏作小孔浮¶
于水上種子于水中則如萍根浮水面及長莖葉皆出¶
于葦筏孔子隨水上下南方之竒蔬也冶葛有大毒以¶
蕹汁滴其苗當時萎死世傳魏武能噉冶葛至一尺云¶
先食此菜¶
　　冶葛¶
冶葛毒草也蔓生葉如羅勒光而厚一名胡曼草寘毒¶
<pb:KR3j0185_WYG_104-102b>¶
者多雜以生蔬進之悟者速以藥解不爾半日輒死山¶
羊食其苗即肥而大亦如䑕食巴豆其大如㹠盖物類¶
有相伏也¶
　　吉利草¶
吉利草其莖如金釵股形類石斛根類芍藥交廣俚俗¶
多蓄蠱毒惟此草解之極驗呉黄武中江夏李俁以罪¶
徙合浦初入境遇毒其奴吉利者偶得是草與俁服遂¶
解吉利即遁去不知所之俁因此濟人不知其數遂以¶
<pb:KR3j0185_WYG_104-103a>¶
吉利為名豈李俁者徙非其罪或俁自有隠徳神明啟¶
吉利者救之耶¶
　　良耀草¶
良耀草枝葉如麻黄秋結子如小粟煨食之解毒功不¶
亞于吉利始昔有得是藥者梁氏之子耀因以為名梁¶
轉為良爾花白似牛李出髙涼¶
　　蕙¶
蕙草一名薰草葉如麻兩兩相對氣如蘼蕪可以止癘¶
<pb:KR3j0185_WYG_104-103b>¶
出南海¶
<pb:KR3j0185_WYG_104-104a>¶
　　南方草木狀中¶
　木類¶
　　楓人¶
楓人五嶺之間多楓木嵗久則生瘤癭一夕遇暴雷驟¶
雨其樹贅暗長三五尺謂之楓人越巫取之作術有通¶
神之驗取之不以法則能化去¶
　　楓香¶
楓香樹似白楊葉圓而岐分有脂而香其子大如鴨卵¶
<pb:KR3j0185_WYG_104-104b>¶
二月華發乃著實八九月熟曝乾可燒惟九真郡有之¶
　　薫陸香¶
薫陸香出大秦在海邊有大樹枝葉正如古松生于沙¶
中盛夏樹膠流出沙上方採¶
　　榕¶
榕樹南海桂林多植之葉如木麻實如冬青樹榦拳曲¶
是不可以為器也其本稜理而深是不可以為材也燒¶
之無焰是不可以為薪也以其不材故能久而無傷其¶
<pb:KR3j0185_WYG_104-105a>¶
䕃十畝故人以為息焉而又枝條既繁葉又茂細軟條¶
如藤垂下漸漸及地藤稍入地便生根節或一大株有¶
根四五處而横枝及鄰樹即連理南人以為常不謂之¶
瑞木¶
　　益智子¶
益智子如筆毫長七八分二月花色若蓮著實五六月¶
熟味辛雜五味中芬芳亦可鹽曝出交趾合浦建安八¶
年交州刺史張津嘗以益智子粽餉魏武帝¶
<pb:KR3j0185_WYG_104-105b>¶
　　桂¶
桂出合浦生必以髙山之巔冬夏常青其類自為林間¶
無雜樹交趾置桂園桂有三種葉如柏葉皮赤者為丹¶
桂葉似柿葉者為菌桂其葉似枇杷葉者為牡桂三輔¶
黄圖曰甘泉宫南有昆明池池中有靈波殿以桂為柱¶
風來自香¶
　　朱槿¶
朱槿花莖葉皆如桑葉光而厚樹髙止四五尺而枝葉¶
<pb:KR3j0185_WYG_104-106a>¶
婆娑自二月開花至中冬即歇其花深紅色五出大如¶
蜀葵有蘂一條長于花葉上綴金屑日光所爍疑若焰¶
生一叢之上日開數百朶朝開暮落挿枝即活出髙涼¶
郡一名赤槿一名日及¶
　　指甲花¶
指甲花其樹髙五六尺枝條柔弱葉如嫩榆與耶悉茗¶
末利花皆雪白而香不相上下亦北人自大秦國移植¶
于南海而此花極繁細纔如半米粒許彼人多折置襟¶
<pb:KR3j0185_WYG_104-106b>¶
袖間盖資其芬馥爾一名散沫花¶
　　蜜香　沈香　鷄骨香　黄熟香　雞舌香¶
　　棧香　青桂香　馬蹄香¶
按此八香同出于一樹也交趾有蜜香樹榦似柜栁其¶
花白而繁其葉如橘欲取香伐之經年其根榦枝節各¶
有别色也木心與節堅黒沉水者為沈香與水面平者¶
為雞骨香其根為黄熟香其榦為棧香細枝緊實未爛¶
者為青桂香其根節輕而大者為馬蹄香其花不香成¶
<pb:KR3j0185_WYG_104-107a>¶
實乃香為雞舌香珍異之木也¶
　　桄榔¶
桄榔樹似栟櫚實其皮可作綆得水則柔韌北人以此¶
聨木為舟皮中有屑如麫多者至數斛食之與常麫無¶
異木性如竹紫黒色有文理工人解之以製弈枰出九¶
真交趾¶
　　訶梨勒¶
訶梨勒樹似木梡花白子形如橄欖六路皮肉相著可¶
<pb:KR3j0185_WYG_104-107b>¶
作飲變白髭髮令黒出九真¶
　　蘇枋¶
蘇枋樹類槐花黒子出九真南人以染絳漬以大庾之¶
水則色愈深¶
　　水松¶
水松葉如檜而細長出南海土産衆香而此木不大香¶
故彼人無佩服者嶺北人極愛之然其香殊勝在南方¶
時植物無情者也不香于彼而香于此豈屈于不知己¶
<pb:KR3j0185_WYG_104-108a>¶
而伸于知己者歟物理之難窮如此¶
　　刺桐¶
刺桐其木為材三月三時布葉繁密後有花赤色間生¶
葉間旁照他物皆朱殷然三五房凋則三五復發如是¶
者竟嵗九真有之¶
　　棹¶
棹樹榦葉俱似椿以其葉䰞汁漬果呼為棹汁若以棹¶
汁雜彘肉食者即時為雷震死棹出髙涼郡¶
<pb:KR3j0185_WYG_104-108b>¶
　　杉¶
杉一名柀檆合浦東二百里有杉一樹漢安帝永初五¶
年春葉落隨風飄入洛陽城其葉大常杉數十倍術士¶
亷盛曰合浦東杉葉也此休徵當出王者帝遣使驗之¶
信然乃以千人伐樹役夫多死者其後三百人坐斷株¶
上食過足相容至今猶存¶
　　荆¶
荆寧浦有三種金荆可作枕紫荆堪作牀白荆堪作履¶
<pb:KR3j0185_WYG_104-109a>¶
與他處牡荆蔓荆全異又彼境有牡荆指病自愈取節不¶
相當者月暈時刻之與病人身齊等置牀下雖危困亦¶
愈¶
　　紫藤¶
紫藤葉細長莖如竹根極堅實重重有皮花白子黒置¶
酒中歴二三十年亦不腐敗其莖截置煙炱中經時成¶
紫香可以降神¶
　　榼藤¶
<pb:KR3j0185_WYG_104-109b>¶
榼藤依樹蔓生如通草藤也其子紫黒色一名象豆三¶
年方熟其殻貯藥歴年不壞生南海解諸藥毒¶
　　蜜香紙¶
蜜香紙以蜜香樹皮葉作之微褐色有紋如魚子極香¶
而堅韌水漬之不潰爛太康五年大秦獻三萬幅常以¶
萬幅賜鎮南大將軍當陽侯杜預令寫所撰春秋釋例¶
及經傳集解以進未至而預卒詔賜其家令藏之¶
　　抱香履¶
<pb:KR3j0185_WYG_104-110a>¶
抱香履抱木生于水松之旁若寄生然極柔弱不勝刀¶
鋸乘濕時刳而為履易如削瓜既乾而韌不可理也履¶
雖猥大而輕者若通脱木風至則隨飄而動夏月納之¶
可禦濕蒸之氣出扶南大秦諸國太康六年扶南貢百¶
雙帝深歎異然哂其制作之陋但置諸外府以備方物¶
而已按東方朔瑣語曰木履起于晉文公時介之推逃¶
禄自隱抱樹而死公撫木哀歎遂以為履每懷從亡之¶
功輒俯視其履曰悲乎足下足下之稱亦自此始也¶
<pb:KR3j0185_WYG_104-111a>¶
　　南方草木狀下¶
　果類¶
　　㯽榔¶
㯽榔樹髙十餘丈皮似青銅節如桂竹下本不大上枝¶
不小條直亭亭千萬若一森秀無柯端頂有葉葉似甘¶
蕉條𣲖開破仰望眇眇如挿叢蕉于竹杪風至獨動似¶
舉羽扇之掃天葉下繫數房房綴數十實實大如桃李¶
天生棘重累其下所以禦衛其實也味苦澁剖其皮䰞¶
<pb:KR3j0185_WYG_104-111b>¶
其膚熟其實之堅如乾棗以扶留藤古賁灰并食則滑¶
美下氣消榖出林邑彼人以為貴婚族客必先進若邂¶
逅不設用相嫌恨一名賔門藥餞¶
　　荔枝¶
荔枝樹髙五六丈餘如桂樹緑葉蓬蓬冬夏榮茂青華¶
朱實實大如雞子核黄黒似熟蓮實白如肪甘而多汁¶
似安石榴有甜酢者至日將中翕然俱赤則可食也一¶
樹下子百斛三輔黄圖曰漢武帝元鼎六年破南越建¶
<pb:KR3j0185_WYG_104-112a>¶
扶荔宫扶荔者以荔枝得名也自交趾移植百株于庭¶
無一生者連年移植不息後數嵗偶一株稍茂然終無¶
華實帝亦珍惜之一旦忽萎死守吏坐誅死者數十遂¶
不復茂矣其實則嵗貢焉郵𫝊者疲斃于道極為生民¶
之患¶
　　椰¶
椰樹葉如栟櫚髙六七丈無枝條其實大如寒𤓰外有¶
麤皮次有殻圓而且堅剖之有白膚厚半寸味似胡桃¶
<pb:KR3j0185_WYG_104-112b>¶
而極肥美有漿飲之得醉俗謂之越王頭云昔林邑王¶
與越王有故怨遣俠客刺得其首懸之于樹俄化為椰¶
子林邑王憤之命剖以為飲器南人至今效之當刺時¶
越王大醉故其漿猶如酒云¶
　　楊梅¶
楊梅其子如彈丸正赤五月中熟熟時似梅其味甜酸¶
陸賈南越行紀曰羅浮山頂有湖楊梅山桃繞其際海¶
人時登採拾止得于上飽噉不得持下東方朔林邑記¶
<pb:KR3j0185_WYG_104-113a>¶
曰林邑山楊梅其大如杯椀青時極酸既紅味如崖蜜¶
以醖酒號梅香酎非貴人重客不得飲之¶
　　橘¶
橘白華赤實皮馨香有美味自漢武帝交趾有橘官長¶
　一人秩二百石主貢御橘呉黄武中交趾太守士燮獻¶
橘十七實同一蔕以為瑞異羣臣畢賀¶
　　柑¶
柑乃橘之屬滋味甘美特異者也有黄者有赬者赬者¶
<pb:KR3j0185_WYG_104-113b>¶
謂之壺柑交趾人以席囊貯蟻鬻于市者其窠如薄絮¶
囊皆連枝葉蟻在其中并窠而賣蟻赤黄色大于常蟻¶
南方柑樹若無此蟻則其實皆為群蠧所傷無復一完¶
者矣今華林園有柑二株遇結實上命群臣宴飲于旁¶
摘而分賜焉¶
　　橄欖¶
橄欖樹身聳枝皆髙數丈其子深秋方熟味雖苦澁咀¶
之芬馥勝含雞舌香吳時嵗貢以賜近侍本朝自太康¶
<pb:KR3j0185_WYG_104-114a>¶
後亦如之¶
　　龍眼¶
龍眼樹如荔枝但枝葉稍小殻青黄色形圓如彈丸核¶
如木梡子而不堅肉白而𢃄漿其甘如蜜一朶五六十¶
顆作穗如葡萄然荔枝過即龍眼熟故謂之荔枝奴言¶
常隨其後也東觀漢記曰單于來朝賜橙橘龍眼荔枝¶
魏文帝詔群臣曰南方果之珍異者有龍眼荔枝令嵗¶
貢焉出九真交趾¶
<pb:KR3j0185_WYG_104-114b>¶
　　海棗¶
海棗樹身無閒枝直聳三四十丈樹頂四面共生十餘¶
枝葉如栟櫚五年一實實甚大如杯盌核兩頭不尖雙¶
卷而圓其味極甘美安邑御棗無以加也太康五年林¶
邑獻百枚昔李少君謂漢武帝曰臣嘗遊海上見安期¶
生食巨棗大如𤓰非誕説也¶
　　千嵗子¶
千嵗子有藤蔓出土子在根下鬚緑色交加如織其子¶
<pb:KR3j0185_WYG_104-115a>¶
一苞恒二百餘顆皮殻青黄色殻中有肉如栗味亦如¶
之乾者殻肉相離撼之有聲似肉豆䓻出交趾¶
　　五斂子¶
五斂子大如木𤓰黄色皮肉脆軟味極酸上有五稜如¶
刻出南人呼稜為斂故以為名以蜜漬之甘酢而美出¶
南海¶
　　鉤縁子¶
鉤縁子形如𤓰皮似橙而金色北人重之極芬香肉甚¶
<pb:KR3j0185_WYG_104-115b>¶
厚白如蘆菔女工競雕鏤花鳥漬以蜂蜜㸃燕檀巧麗¶
妙絶無與為比太康五年大秦貢十缶帝以三缶賜王¶
愷助其珍味夸示于石崇¶
　　海梧子¶
海梧子樹與中國松同但結實絶大形如小栗三角肥¶
甘香味亦樽俎間佳果也出林邑¶
　　菴摩勒¶
菴摩勒樹葉細似合昏花黄實似李青黄色核圓作六¶
<pb:KR3j0185_WYG_104-116a>¶
七稜食之先苦後甘術士以變白鬚髮有驗出九真¶
　　石栗¶
石栗樹與栗同但生于山石罅間花開三年方結實其¶
殻厚而肉少其味似胡桃仁熟時或為群鸚鵡至啄食¶
略盡故彼人多珍貴之出日南¶
　　人面子¶
人面子樹似含桃結子如桃實無味其核正如人面故¶
以為名以蜜漬之稍可食以其核可玩于席間飣餖禦¶
<pb:KR3j0185_WYG_104-116b>¶
客出南海¶
　竹類¶
　　雲丘竹¶
雲丘竹一節為船出扶南然今交廣有竹節長二丈其¶
圍一二丈者往往有之¶
　　&KR1217;簩竹¶
&KR1217;簩竹皮薄而空多大者徑不過二寸皮麤澁以鎊犀¶
象利勝于鐵出大秦¶
<pb:KR3j0185_WYG_104-117a>¶
　　石林竹¶
石林竹似桂竹勁而利削為切割象皮如刀竿出九真¶
交趾¶
　　思摩竹¶
思摩竹如竹大而筍生其節筍既成竹春而筍往生節¶
焉交廣所在有之¶
　　簞竹¶
簞竹葉疎而大一節相去五六尺出九真彼人取嫩者¶
<pb:KR3j0185_WYG_104-117b>¶
磓浸紡績為布謂之竹疎布¶
　　越王竹¶
越王竹根生石上若細荻髙尺餘南海有之南人愛其¶
青色用為酒籌云越王棄餘筭而竹生¶
<pb:KR3j0185_WYG_104-118a>¶
　　園林草木疏(王方慶/)¶
金燈隰生花開纍纍明艷垂條不自支俗惡人家種之¶
蜀葵一名茙葵本胡中葵也花有重臺者紅紫蜜白鮮¶
麗多殊色¶
蔓胡桃一作葡萄或言蠻中藤子也子甘滑如乳霜風¶
下潰¶
鬼皂莢生江南池澤如皂莢髙一二尺沐之長髮去垢¶
蒟蒻根大如椀至秋葉滴露隨滴生苖細花輕艷翻如¶
<pb:KR3j0185_WYG_104-118b>¶
黄蝶¶
金錢花梁大同二年來中土花黄重叠魚𢎞謂得花勝¶
得錢¶
椒枝條蕃蔚子離離䔩䔩紅秋風白露中段柯古謂茱¶
茰氣好上椒氣好下¶
野狐絲多蔓生于閒庭幽砌色白花微紅大如粟米然¶
牽牛條縁竹木而上花色如藍蒨風露沾灑何限麗艷¶
　說郛卷一百四下¶
