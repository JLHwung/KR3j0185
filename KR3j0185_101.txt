# -*- mode: mandoku-view; -*-
#+TITLE: 說郛
#+DATE: 2015-08-24 23:26:55.539944
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷一百一上
<pb:KR3j0185_WYG_101-1a>¶
欽定四庫全書¶
　說郛巻一百一上　　　　元　陶宗儀　撰¶
　　尤射(繆襲/)¶
口贊從王圮厥徳縱射觀游罔度獲尤于上天口遂戒¶
旃觀游内讟□(盡/也)悛民于時誦太史胴采(似姓/名)作尤射¶
(志悛/也)¶
粤稽觀射□氏□烈黨嘏䜏惔苦濬靖(言其/徳也)都淑奕珇¶
允魏恂繹令順懿揚(言其威儀/□□也)有聞旁外三十有一載¶
<pb:KR3j0185_WYG_101-1b>¶
射□乃踦艐于門爰䀩于江以□厥㛯有牟有憮有㥾¶
有馮曰寡人爽義(爽于義/謂射也)罔曰弗俚惟&KR0008;咨人亦有言¶
惟天斯地惟文斯武(諉射不可已/也□□□)&KR0008;罔紓(下多/闕文)鳳凰来¶
儀(此錯簡當在有/聞旁外之下)¶
　　右稽觀第一¶
□□□我報聘于王亦亟曰求仇二月□□遘射大闓¶
于江麋弗逆(尤自此也/故有後戒)有攓于厥中□于鑠射退我旋¶
于王惟辰心弗逞釗抽厥畢惟脅䦧艱遘惟曰河濁有¶
<pb:KR3j0185_WYG_101-2a>¶
清寧朕挺于倚清哉清哉余惟辰慎哉(闕/)¶
　　右報聘第二¶
□□戊□又通射于林丘旋有菲六月□□命漺錫我¶
以言格我以詠辰我惟禔曰厲哉宿哉漺再格曰厲我于¶
時聿厥憮曰小子敬告惟略朕詠瘉朕&KR0008;朕&KR0008;庸悀恩¶
(缺/)以詹惟忱以延朕弗徳罔承譬華輑(車軸/也)而朽枕晠¶
襦而敗裳奚摭偶已冒子之錫敢弗薄以副格錫畢惟¶
對厥錫□□□□□□□□惟乃兢兢罔化于朕躬允¶
<pb:KR3j0185_WYG_101-2b>¶
若時辰乃朕扈乃錫于萬億&KR1124;罔悛□□諷逞由時罔¶
夙夜達厥問(先求得其歡心然後諌/于射□□□□□□)賦我思二章(此句/當在)¶
(漺再格曰/厲下□)¶
　　右遇射第三¶
喘有事于江麋姦芋興咎我灼捭書訓之尤曰烏乎天¶
産吉人挺吉惟弿稟(敬/)采(事/)閒躬罔弗終輕采慢躬罔¶
獲濟古哲有言輕火略焚慢水略溺烏乎戒哉地匪履¶
勿履采匪迪勿迪(謹于行事/□□□)上下䁺(明/也)爰易釐隂陽鑈¶
<pb:KR3j0185_WYG_101-3a>¶
(正/也)爰罔僣(嚴于治國/道本也)戒自兹哉古容成氏獵于江百辟¶
弗邇中央氏遝于應門百姓&KR3477;讟貕(稚豕/也)競食于橧靡¶
或訾鳳鳥妄攫有師具咈自兹聳(願/也)勿恣厥遊妄奔傷¶
足恣遊圮度采蹈于尤靡笙(□/□)躬協于義靡&KR3368;(□/也)俾惟¶
曰甫田弗悉去厥莠大璧弗悉去厥瑕辰肆于觀遊亦¶
惟割于乃懿問俾惟曰吳(大/也)牆底壊胎杪穴喬木底朽¶
胎趙蠧辰檢于厥身亦惟光于乃令徳奚臧否于朕觀¶
□□□□□□□□警戒勔釗朕觀惟辰迹迹冀(所指/者廣)¶
<pb:KR3j0185_WYG_101-3b>¶
(不必及射而射在/其中可謂善諌矣)射□疚旃于時亟悛¶
　　右尤戒第四¶
□□□□我贈玉藉芳報如旃罔藉惟惟曰侯乃已敦¶
芳奚席于寡人侯□□我贈元毛報如旃□□錫實以¶
糊憐我滋逞賦無衣于時辰期于江門奄矔筳罔逆辟¶
惡也侯□□上國之香龕□蠡香辰易□□□夢月墜¶
于前興賦詩曰明月爛兮何以有翰兮疇曰匪觀兮迹¶
卬之館兮□□我獻箴嘉旃□□我有松丘之志(将㑹/曰侯)¶
<pb:KR3j0185_WYG_101-4a>¶
(□□/好也)俾俾訣迺曰寡人弗徳幼弃于我前社嗣罹多艱¶
兹恃乃以薄茍捐何有即弗有寡人將弗有漺匪艾疇¶
乂厥中罔中惟乃中厥行罔行惟乃行厥言罔言惟乃¶
言若苗方萌弗耕弗耘弗有旋(成熟/也)若雞方卵弗伏弗¶
逳弗有晨寡人侯媓崽(卿姓/名)媓崽侯艾時依艾之松丘¶
時斃寡人觀觀斃善從艾苦哉弗苦何眷也而松丘之¶
茹腆服珇止抑嬉愉何弗苦也肆當之(責其去/國也)于辰我¶
請戾于西殿侯魏盈焉弗格惟錫醴餚餴饎我逞弗瞑¶
<pb:KR3j0185_WYG_101-4b>¶
眩弗克樹侯聆覆馮以㤿錫我寳枕(軫/也)玉席(&KR0034;/也)命寧□¶
□命空于期門弗遘□□□□甘露降于時辰奏樂名¶
曰玉華(曲名/也)靡辰罔奏盛□□合□侯古寳古圓二辰¶
錫我一辰易如香□□□□乃會八乙卯甲子侯月會¶
丙子丙辰侯日會癸亥戊辰侯嵗㑹侯時㑹二咸以戊¶
子尋好也□□我辰奏篾牒匪攸匿然以服辟泄也□¶
侯□聘我元玉(上等/玉□)誓也錫書弗藉善聿書曰觀恂立¶
誓筳罔底貳攸貳于厥中有如大江于厥内宫昭告皇¶
<pb:KR3j0185_WYG_101-5a>¶
天□□□既而賦大車之末章藏于盟府□□侯曰寡¶
人惟背(回也反言若/治而曰亂也)若在疚匪藥焉有瘳背寡人將以¶
仲秋之望□□錫我寳環粔鬯一鹵我拜錫□□望不¶
果背奏書寓忱我庸對曰曩我逖罔或布厥愫幸乃射¶
恣于游射恂失徳展乃皇天置介俾觀觀其乗合我展¶
嘉天之賜自兹迄兹靡有忘賜胎即命我背寧甲子逭¶
侯小罔大矢厥胎衷我展憾于古有姦咎我憾姦逝厥¶
咎覆射于令徳垂禔于子孫顯問於後葉憾乃藴于乃¶
<pb:KR3j0185_WYG_101-5b>¶
躬靡獲釋兹侯曰盬空異辰豈胎衷胎易我玉莫已腯¶
兹拒我背莫已葯胎戒乃射莫罔躬兹暌曩誓莫罔人¶
良苗恒昧于秋穫晴夙恒昧于昬雨首臧末否鮮末然¶
我焉獲乃終以憾寧靡盟府曩誓匿申永言曰東園有¶
木其名曰李招我于園曰請食爾恒繁者華恒鮮者子¶
命乎命乎吾將去此(書□□有□□責其/□□㫖詩□□□)侯諷有赧盬¶
㥢䵨請于時我盬空(以上乃□□□□□/□以下實□□□)¶
　　右贈玉第五¶
<pb:KR3j0185_WYG_101-6a>¶
侯□□産厥令幼墜于學我憫旃函純成(筆/也)葯黝(墨/也)丹¶
牒媵書訓曰維鑛弗鑠終匪金維人弗學終匪彦肆古¶
聖后勤劬靡怠聞旃大庭有懿元妃名曰無設大庭墾¶
勅鄉厥學畀䇿三千有竒俾抽中宫采采糊厥躬無設¶
服于靡斁日昏衎輯采藏錠蠢于學恒悖(闕/)以羾雞鳴¶
宿袿瞻厥采旬日之夕僅一瞑朞苂然有成庸作太庭¶
之歌白鵠牾牾朱鸞籥籥(牾牾鳴聲/籥籥闕貌)絡降于厥宫無設¶
弗厲祥䃷弗憩再朞而後咏明月敷厥行爍曎罔晝貳¶
<pb:KR3j0185_WYG_101-6b>¶
學若時焉弗學而可底時侯念于兹内朕訓奏純成葯¶
黝暨丹牒輿昈𤣥以妙惟乃索心以從斯罔俾無設専¶
顯于大庭朕嘉乃錫惟芋維秋九月拜丹牒于内殿夜¶
殹以佔冀有獲¶
　　右學訓第六¶
侯冬十月□□有東之役我弗送□□我賦卷耳之首¶
章□歸自東我弗克逆皆道我□□我東厥駕□賦伯¶
兮之二章我賦䲭鴞之三章□□我暨繹示之圃而旋¶
<pb:KR3j0185_WYG_101-7a>¶
(闕/)¶
　　右東役第七¶
維三十有三載克終我訓令于辭民歌曰瞻彼世兮靡有¶
雙曩謂蛇兮今則龍何必佔畢盤游是從□□□□□¶
□□□□□□□□侯時□内豫信信腆致我𤣥韜一¶
兩苴歛二(布之貴重者/可以為帶)寳珠二圓丘石一(次玉出海/外神山)□¶
□我報以承澤二(寳扇也出/□□志)侯永寳(□□□□□□□/□□□□□□𤣥)¶
(韜履/也)¶
<pb:KR3j0185_WYG_101-7b>¶
　　右腆致第八¶
春正月□□越□日□□我報□□之聘遂館旃屢伻¶
問仲秋之背厥庸則書寓我曰欽拜稽首糊言烏乎浸¶
逖予觀弗克儀惟弗天屬罹凶旋扞于卬下若麋鹿之¶
在厥籓若野鳥之在厥笯靡敢䓲(少/也)逸乃徳展龎濬(深/也)¶
侯惙惙于厥衷罔攸寧金疇弗曰厥孔堅恒液于厥熾¶
淵疇弗曰厥孔深恒測于厥泳翀(至/也)予觀之弗諠夫情¶
厥惟恂堅盬深哉允逾于淵金夫甞察越于觀(闕/)鮮違¶
<pb:KR3j0185_WYG_101-8a>¶
于兹厥言幼聆諸黄耉農侯貪耕卒有獲女侯貪績卒¶
有織夫惟庸固越乃心後惟終獲遂乃願烏乎允監哉¶
予觀靡啻若厥魚跬步離水罔靡悔茍離未悔食言乃¶
厥&KR0008;(戾也此章□/□言□□)我庸作答曰猷祗膺乃告昭乃忱攸¶
隠戾弗辰侯予壄焉憾若侯躬隠譬苗之式雨厥旱罔¶
天咎咎侯苗譬瞽之式相厥顛罔相咎咎侯瞽予攸弗¶
辰或咎乃允若乃告予誕(大/也)禔兹藉右人厥一人辰偕¶
升若降厥心弗朝卬罔益厥一人逖越參若商厥心辰¶
<pb:KR3j0185_WYG_101-8b>¶
在若若何貪若其靡曰寧逖乃心允一予紓背厥罔憾¶
茍設貳辰在予側亦罔光允若乃告予誕禔予恵乃徽¶
柔獲乃徽言服乃慰即浸逖乃徽言辰冀嗚呼乃射勿¶
申盤厥門(又戒射/忠哉)人胥譸張皇匪乃之皇慶尚惟背世¶
音(似有行文此章□/□會不□□□也)¶
　　右糊言第九¶
己巳召會于吕圃弗至□□庚午我申欵采越石志遇¶
也(欵刻也□□□□采事□/□□□越□□□□□)夏五月□□越□□□寅¶
<pb:KR3j0185_WYG_101-9a>¶
籍詩媵我志服也其一曰鷄鳴歐歐(聲/也)明燈晳晳(音/制)摩¶
彼華衾(彼疎之/之辭)三載在是薄言眡之爛矣初製(賦也三/載而若)¶
(初製示不/寢也□□)其二曰方舠伊何榜人擊鼓其聲橦橦歴我¶
江滸思子不見踦然獨舞(賦也□□□/□□踦孑也)其三曰昔我邂¶
子菡萏葳㽔今我懐子有蒲參差日月疾邁永矣我思¶
(賦也/□□)其四曰青青緑竹䕃我宫牆馥馥幽蘭發我堂廂¶
(堂之左/右廂)安得覯子薦以兕觥(賦/也)其五曰曰汙卬手于彼¶
清水丹魚羣游衎衎其體彼何修斯天佑之祉(賦也羨/佑祉于)¶
<pb:KR3j0185_WYG_101-9b>¶
(魚悼已/不天也)其六日歴觀重門以眺𤣥里楊栁方方倉庚囀¶
止願乗行雲言覯君子(賦/也)¶
　　右志服第十¶
六月□□我尋盟侯錫書曰赤帝肆毒金石具泐請紓¶
厥㑹商弗果顥蒼實監侯厥攸行我韙(闕/文)¶
　　右赤帝第十一¶
□□□□錫我紫綃之幃黄金飾□秋□□寒盟我弗¶
豫于時曹侯蘄好(蘄求也/闕文)¶
<pb:KR3j0185_WYG_101-10a>¶
　　右紫幃第十二¶
癸酉歸我以承澤□□乙亥錫我服屬觀(寳器/也)冬至□¶
□□日卜夢其繇曰有女㜲娥坐彼虎子有窺厥牗展¶
侯吉士卜人曰有女有士隂陽協也虎子威始也窺牗¶
通明也隂陽既協威始而通明罔弗吉尤利于射于時¶
又縱射觀游我戒之□□□丙子錫我菡萏鴛鴦壁障¶
觀造也(躬視其造□寳重/也□□□□闕)¶
　　右承澤第十三¶
<pb:KR3j0185_WYG_101-10b>¶
十一月□□我卜會其繇曰言索其綯觀光于朝卜人¶
曰索綯合也觀光于朝丕慶哉載其繇曰有芳其香侯¶
合合止曰已合也而芳在其中君罔攸疑㑹也□□薛¶
伯葬□侯先徃我侯弗遘(闕/文)¶
　　右卜會第十四¶
戊寅越七日壬子吉實至于吕圃有陳侯之會我西弗¶
遘我賚書曰屬古□□夏□□越兹疇曰厥弗逖卒未¶
獲丕㑹侯㣲兹乃命厥[車*犬]匪乃忱何底時予方迫于費¶
<pb:KR3j0185_WYG_101-11a>¶
㑹陳侯辰維鼻孟陬禽儀草震東風丕會匪兹疇攸善¶
予何弗辰乃弗在館疇式授几筵疇式蠲飲食疇式羞¶
戾疇式逆逝疇式送徒劬于乃躬罔繇丕㑹乃越上何¶
仇予越下何戾(上下天/地也)俾若時譬舟之幾覆暨壖而風¶
憩譬大旱踰穫而降霖若弗憩弗降鬱陶乎厥衷予雅¶
靡攸如乃弗格巳行午格邁巳逾辰格焉汗(勝/焉)予中靡¶
攸泊若孑雁越海若鰥賈之止于遐(闕/)芒芒曷獲次尚¶
乃弗罪厥弗迓予欽辰辰空乃駕(闕/文)¶
<pb:KR3j0185_WYG_101-11b>¶
　　右實至第十五¶
□□丁丑我有京師之役我賚以華虫(帶鉤/也)報我趾澤¶
之履(趾澤在真臘/西出竒錦)□□我歸自京師(闕/)¶
　　右華虫第十六¶
□□癸酉我賚以追捫(寳扇/名)藉用芳報我襦襋(寳器/也)奠¶
交也(闕/)□乞膚金(即今/銀也)于我¶
　　右追捫第十七¶
　　右雨會第十八(闕/)¶
<pb:KR3j0185_WYG_101-12a>¶
四月□□成命史于京師發黄金廿兩(兩一車/兩輪也)五月哉¶
生明□□□□□□□□□丁未錫我辟邪流蘇五色¶
錦幃(闕/)許報合¶
　　右命史第十九¶
□□□□□復射禮也□□□□書曰渡于鴆水舎厥¶
禽獲越予里先得金嗣射從時昌子孫惟振振永膺天¶
休(闕/)¶
　　右復射第二十¶
<pb:KR3j0185_WYG_101-13a>¶
　　射經(王琚/)¶
　　總訣¶
凡射必中席而坐一膝正當垜一膝横順席執弓必中¶
在把之中且欲當其弦心也以弓當左膝前豎按席稍¶
吐下弰向前㣲令上傾向右然後取箭覆其手㣲拳令¶
指第三節齊平以三指捻箭三分之一加於弓亦三分¶
之一以左手頭指授之則轉弓令弦稍離身就箭即以¶
右手尋箭羽下至濶以指頭第二指節當濶約弦徐徐¶
<pb:KR3j0185_WYG_101-13b>¶
送之令衆指差池如鳳翮使當於心又令當濶羽向上¶
弓弦既離身即易見箭之髙下取其中平直然後擡弓¶
離席目睨其的按手頥下引之令滿其持弓手與控指¶
及左膊肘平如水准令其肘可措杯水故曰端身如榦¶
直臂如枝直臂者非初直也架弦畢便引之比及滿使¶
臂直是也引弓不得急急則失威儀而不主皮不得緩¶
緩則力難為而箭去遲唯善者能之箭與弓把齊為滿¶
地平之中為盈貫信美而術難成要令大指知鏃之至¶
<pb:KR3j0185_WYG_101-14a>¶
然後發箭故曰鏃不上指必不中矢指不知鏃同於無¶
目試之至也或以目視鏃馬上與暗中則乖此為無術¶
矣故矢在弓右視在左箭發則靡其弰厭其肘仰其腕¶
目以注之手以指之心以趨之其不中何為也又曰矢¶
量其弓弓量其力無動容無作色和其文體調其氣息¶
一其心志謂之楷式知此五者為上徳故曰莫患弓軟¶
服當自逺若患力羸恒當引之但力勝其弓則容貌和¶
發無不中故始學者先學持滿須能制其弓定其體後¶
<pb:KR3j0185_WYG_101-14b>¶
乃射之然其的必始於一丈百發百中寸以加之漸至¶
於百步亦百發百中乃為術成或升其的於髙山或致¶
其的於深谷或曳之或擲之使其的縱横前却所以射¶
禽獸與敵也凡弓惡右傾箭惡其儒音頥惡傍引頸惡¶
却垂胸惡前凸背惡後偃皆射之骨髓疾也故身前竦¶
為猛虎方騰額前臨為封兕欲鬬出弓弰為懐中吐月¶
平箭濶為弦上縣衡此皆有威容之稱也¶
又曰凡控弦有二法無名指疊小指中指壓大指頭指¶
<pb:KR3j0185_WYG_101-15a>¶
當弦直豎中國法也屈大指以頭指壓勾指此胡法也¶
此外皆不入術胡法力少利馬上漢法力多利步用然¶
其持妙在頭指間世人皆以其指末齪弦則致箭曲又¶
傷羽但令指面隨弦直豎即脆而易中其致逺乃過常¶
數十步古人以為神而秘之胡法不使大指過頭亦為¶
妙爾其執弓欲使把前入扼把後當四指本節平其大¶
指承鏃却其頭指使不得則和美有聲而俊快也射之¶
道備矣哉○井儀開弓形所謂懐中吐月也○襄尺襄¶
<pb:KR3j0185_WYG_101-15b>¶
平也尺曲尺也平其肘所謂肘上可置杯水也白矢矢¶
白鏃至指也所謂彀率也○剡注注指也以弓弰直指¶
於前以送矢俗所謂㔢&KR0008;也剡銳也弓弰也靡其弰○¶
參連矢行急疾而連參也¶
　　步射總法¶
左肩與胯對垜之中兩脚先取四方立後乃轉左脚大¶
指垜中心此為丁字不成八字不就左手間虎口㣲鬆¶
下二指轉弝側卧則上弰可隨矢直指的下弰可抵胛¶
<pb:KR3j0185_WYG_101-16a>¶
骨下此為靡其弰右手摘弦盡勢翻手向後要肩臂與¶
腕一般平直仰掌現掌紋指不得開露是為壓肘仰腕¶
射經曰無動容無作色按手頥下引之令滿取其平直¶
故曰端身如榦直臂如枝箭發則靡其弰壓其肘仰其¶
腕胸凸背偃皆是射之骨髓疾也¶
　　步射病色¶
開弓勘手謂前手太髙後手低不平開弓提手謂前手¶
太低後手髙開弓偃弰謂身直頭偃前手腕仰兩摘謂¶
<pb:KR3j0185_WYG_101-16b>¶
不發用力及前後分解不齊所弦謂遣箭分弓實握不¶
轉腕㣲鬆手轉弝脫弝謂手太鬆倒提手弝㔇弰弰子¶
大二件謂下弰𫝊右胛後手約謂手側不仰腕後手小¶
謂歛定手不放手後手偃後手捲二件謂遣箭不直硬¶
或剪弦列手¶
　　前後手法¶
宋盧宗邁大尉釋摋說文云側手擊物曰摋謂當後手¶
如擊物之狀令臂與肩一般平直是也捩說文云捩拗¶
<pb:KR3j0185_WYG_101-17a>¶
也謂以前手推弝後手控弦如用力拗捩之狀㔢說文¶
云㔢斷也謂當以後手摘弦如㔢斷之狀翻手向後仰¶
掌向上令見掌紋是也&KR0008;說文云&KR0008;擲也即當以前手¶
㸃弰如擲物之狀令上弰指的下弰抵胛骨下也¶
　　馬射總法¶
勢如追風目如流電滿開弓𦂳放箭目勿瞬視身勿倨¶
坐不失其馳舎矢如破¶
　　持弓審固¶
<pb:KR3j0185_WYG_101-17b>¶
左手垂下㣲曲大指羈弝第二第三指着力把弓箭餘¶
指斜籠下弰指左脚面曲右手當心右臂貼肋以大指¶
第二第三指於節上四指絃畟捉弰箭筈與手齊訣曰¶
持弓審固事須知垜在南時面向西右手捉弓左當弝¶
仍令箭筈兩相齊¶
　　舉弝按弦¶
欽身㣲曲注目視的左手輪指坐腕弝弓箭如懐中吐¶
月之勢續以左手第二指與第三指靠心斜入撥弦令¶
<pb:KR3j0185_WYG_101-18a>¶
弓上傅着右肩然後舉左脚三移其步以取箭訣曰舉¶
弝撥弦横縱脚輪指坐腕身㣲欽上弰斜傅右肩膊左¶
手持弝横對心¶
　　抹羽取箭¶
以左手三指丞下𦂳抵前四指五指鉤落上籠先舉右¶
脚隨步合左手指弰抵弝以二指按箭三指斜擗箭四¶
指五指向裏斜鉤左手二指三指羈榦掣箭至鏃訣曰¶
前當弓弝一般齊三實兩虚勢漸離小指取箭羈𦂳鏃¶
<pb:KR3j0185_WYG_101-18b>¶
抹羽入弦無暫遲¶
　　當心入筈¶
右手第二指𦂳控箭筈大指捻筈當心前手就後手拶¶
榦入筈左脚尖指垜脚跟㣲出右脚横直鞋衩對垜淺¶
坐箭筈左手第二第三指坐腕羈前雙眼斜覷的訣曰¶
右手二指抱箭筈兩手相迎穏入弦捻筈當心斜覷帖¶
緊膨兩膝直如衡¶
　　鋪膊牽弦¶
<pb:KR3j0185_WYG_101-19a>¶
輪指把弝推出前手㣲合上弰兩臂弦曲不可展盡左¶
手輪指空第二指過弓弝節上大指面緊着弓弝屈起¶
指節餘指實屈鋪下前膊左右脚膝着力同入筈法訣¶
曰前脚鋪下若推山右指彎弓緊扣弦兩臂稍曲不展¶
盡文牽須用緩投肩¶
　　欽身開弓¶
以右手第二指取箭弝外覷帖側手引箭至鏃大指靠¶
定血盆骨為進凡鏃與弝齊為滿半弝之間為貫盈貫¶
<pb:KR3j0185_WYG_101-19b>¶
盈信美雖有及者大抵脅肋脚膝着力亦同入筈法訣¶
曰開弓發矢要欽身弝外分明認帖真前肘上翻雙膊¶
聳脅肋脚膝力須匀¶
　　極力遣箭¶
竦腰出弰上弰畫地下弰𫝊右膊後手仰腕極力&KR0146;後¶
肘過肋猗後手向後前手猛分虎口着力向下急捺轉¶
腕以第四第五指緊鉤弓弝兩肩凸出則箭力倍勁訣¶
曰弰去猶如搦斷弝箭發應同撚折弦前弰畫鞋後靠¶
<pb:KR3j0185_WYG_101-20a>¶
脊極力遣出猶自然¶
　　捲弦入弰¶
後箭兩手相迎直右手過胸曲左手捲弦以右第二指¶
取箭前脚跟着地聳身稍歛雙眼覷帖曲右手貼肘以¶
左手第二第三指側手羈榦直右手上臂仰腕過胸取¶
箭訣曰右指羈箭當胸出左手捲弦弰靠肩箭已中時¶
無動手抹羽入筈法如前¶
　　弓有六善¶
<pb:KR3j0185_WYG_101-20b>¶
一者性體少而勁二者太和而有力三者久射力不屈¶
四者寒暑力一五者弦聲清實六者張便正凡弓性體¶
少則易張而夀但患其不勁欲其勁者妙在治筋凡筋¶
生長一尺乾則减半以膠湯濡而極之復長一尺然後¶
用則筋力已盡無復伸弛又揉其材令仰然後𫝊角與¶
筋此兩法所以為筋也凡弓節短則和而虚(虚謂挽過/吻則無力)¶
節長則健而柱(柱謂挽過咳則木强而不来節/謂把稍裨木長則柱短則虛)節得中¶
則和而有力仍弦聲清實凡弓初射與天寒則勁强而¶
<pb:KR3j0185_WYG_101-21a>¶
難挽射久天暑則弱而不勝矢則膠之為病也凡膠欲¶
薄而筋力盡强弱任筋而不任膠此所以射久力不屈¶
寒暑力一也弓所以為正者材也相材之法視其理其¶
理不因矯揉而直中繩則張而不跛此弓人之所當知¶
也¶
<pb:KR3j0185_WYG_101-22a>¶
¶
<pb:KR3j0185_WYG_101-23a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-23b>¶
九射之格其物九為一大侯而寓以八侯熊當中虎居¶
上鹿居下雕雉猿居右雁兔魚居左而物各有籌射中¶
其物則視籌所在而飲之射者所以為群居之樂也而¶
古之君子以争九射之格以為酒禍起於争争而為歡¶
不若不争而樂也故無勝負無賞罰中者不為功則無¶
好勝之矜不中者無所罰則無不能之誚探籌而飲飲¶
非觥也無所耻故射而自中者有不得免飲而屢及者¶
亦不得辭所以息争也終日為樂而不耻不争君子之¶
<pb:KR3j0185_WYG_101-24a>¶
樂也探籌之法一物必為三籌盖射賔之數多少不常¶
故多為之籌以備也凡今賔主之數九人則人探其一¶
八人則置其熊籌不及八人而又少則人探其一而置¶
其餘籌可也益之以籌而人探其一或二皆可也惟主¶
人臨時之約然皆置其熊籌中則在席皆飲若一物而¶
再中則視執籌者飲量之多少而飲器之大小亦惟主¶
人之命若兩籌而一物者亦然凡射者一周既飲釂則¶
歛籌而復探之籌新而屢變矢中而無情或適當之或¶
<pb:KR3j0185_WYG_101-24b>¶
幸而免此所以歡然為樂而不厭也¶
<pb:KR3j0185_WYG_101-25a>¶
　　投壺儀節(司馬光/)¶
　　合用之人¶
　禮生一人(唱贊/)　　　司射一人(司投/)¶
　司正一人(司罰/)　　　使人一人(執壺薦羞/)¶
　贊者二人(取矢/)　　　酌者二人(行觴/)¶
　弦者(歌詩擊磬擊鼓/)¶
　　　贊者用弟子為之酌者即賔主勝黨之弟子(按/方)¶
　　　(氏曰以弦歌貍首則弦者當/有瑟  今玆未能姑缺之)¶
<pb:KR3j0185_WYG_101-25b>¶
　　合用之物¶
　壺　　　矢(八/)　　中　　　筭(八十/)¶
　豐　　　觶　　　磬　　　皷¶
　&KR2351;　　　酒壺　　羞楪　　水盌¶
　盥盆　　帨巾¶
　　　按禮盥手洗爵有罍以盛水有枓勺以㪺水有¶
　　　洗以盛棄水今人以盥盆盥手以水盌洗爵雖¶
　　　非古亦可從也¶
<pb:KR3j0185_WYG_101-26a>¶
　　儀節¶
　賔主皆起降坐　序立(主東賔西餘見圖/)¶
　司正令弟子(司正曰毋憮毋傲毋偕立毋踰言偕立/)¶
　(踰言有常爵有諠譁失禮者司正言某人失禮罰之/)¶
　使人執壺　主人捧矢(於壺取四矢捧之/)¶
　主人致辭賔對辭(主人曰某有枉矢哨壺請以樂賔/)¶
　　(賔曰子有㫖酒嘉肴某既賜矣又重以樂敢辭/)¶
　(主人曰枉矢哨壺不足辭也敢固以請/)　(賔曰某既/)¶
<pb:KR3j0185_WYG_101-26b>¶
　(賜矣又重以樂敢固辭/)　(主人曰枉矢哨壺不足辭/)¶
　(也敢固以請/)　(賔曰某固辭不得命敢不敬從/)¶
　賔拜受　鞠躬拜興拜興平身(賔将拜主人退避曰/)¶
　(敢避/)¶
　主人送矢(賔受矢主人復位/)¶
　拜送　鞠躬拜興拜興平身(賔亦退避曰敢避/)¶
　贊者授主人矢(於壺取四矢授主人/)¶
　主人進視投所(設席皆南向/)¶
<pb:KR3j0185_WYG_101-27a>¶
　復位　主人揖賔就席　司射度壺(司射於執壺人/)¶
　(處取壺置賔主席之南取主人矢度之各一矢半/)¶
　司射設中(坐設中於西階主所立位之前取筭實八/)¶
　(筭於中横委其餘筭於中西/)¶
　司射奏投壺之令　請賔(司射曰順投為入比投不/)¶
　(擇勝飲不勝者正爵既行請為勝者立馬一馬從二/)¶
　(馬三馬既備請慶多馬/)¶
　請主人(司射請/)¶
<pb:KR3j0185_WYG_101-27b>¶
　賔主皆坐　司射執筭(於中西東面坐取中之八筭/)¶
　(執之改實八筭於中而起/)¶
　命弦者奏樂(司射曰請奏貍首間若二/)　(弦者曰諾/)¶
　　(奏樂一終/)¶
　請投(司射曰矢具請拾投/)　(樂二終循鼓聲賔主迭/)¶
　(投一矢樂五終盡四矢有入者司射北面釋筭一矢/)¶
　(釋一筭賔于中右主于中左/)¶
　卒投數筭(司射曰左右卒投/)　(賛者二人撤矢/)　(司/)¶
<pb:KR3j0185_WYG_101-28a>¶
　(射坐置餘筭於中西起告曰請數/)　(於中西東面坐/)¶
　(先數右筭後數左筭鈞則左右各執一筭以告曰左/)¶
　(右鈞有勝者多一筭則執一筭以告左勝曰左賢於/)¶
　(右一竒右勝曰右賢於左一竒三則曰三竒多二筭/)¶
　(則執二筭以告曰某賢於某一純四則曰二純敗壺/)¶
　(則不請數復奏樂請投/)¶
　命酌行罰(司射舉手曰請行觴/)　(酌者曰諾/)　(勝者/)¶
　(之子弟既諾乃於西階上南面設豐復洗觶升酌酒/)¶
<pb:KR3j0185_WYG_101-28b>¶
　(坐奠豐上/)¶
　當飲者跪取酒致辭勝者跪對辭(勝者揖飲者東面/)¶
　(跪豐旁取酒捧揖勝者曰賜灌勝者西面跪對曰敬/)¶
　(養/)　(左右鈞則不行罰復奏樂請投/)¶
　飲酒(使者坐薦羞/)¶
　皆起(還酌者觶/)¶
　復位(主揖賔就席/)¶
　立馬(司射曰請立馬/)　(坐取勝者已數筭立于勝者/)¶
<pb:KR3j0185_WYG_101-29a>¶
　(初釋筭之前遂兼歛左右筭置中西又取中之八筭/)¶
　(執之改實八筭于中而起/)¶
　贊者送矢　命弦者奏樂(一終請投卒投行罰立馬/)¶
　(同前禮/)¶
　贊者送矢　命弦者奏樂(同前禮/)¶
　行慶禮(若勝者得二馬劣者得一馬則司射取劣者/)¶
　(一馬盖勝者告曰一馬從二馬/)　(復告曰二馬既備/)¶
　(請慶多馬/)　(賔主皆曰諾/)　(若勝者頻得三馬則止/)¶
<pb:KR3j0185_WYG_101-29b>¶
　(告曰三馬既備請慶多馬/)¶
　勝者酒(自酌酒立飲/)¶
　飲酒(使者薦羞/)¶
　撤馬(司射曰請撤馬/)　(仍置中西賔主皆退/)¶
　衆賔僎以次耦投(如前禮止令賛者送矢奏樂請投/)¶
　禮畢賔主請復就坐行無筭爵¶
　(憮投傲也踰言逺談他事也曰辟告之以不敢當也/順  以矢本入也以末入非順矣比  頻也以入而)¶
　(喜而頻投雖入亦不為釋也間/所間疏數之節均平如一也拾)　(若一者詩樂作止/投更迭而投也純)¶
<pb:KR3j0185_WYG_101-30a>¶
　(全也竒隻也灌猶飲也養奉養闕/送可答拜而無避命酌行闕)　(一或謂拜受拜/  飲而無跪酌)¶
　(今之宜而使人易行闕/)　　　(也是亦一說/)¶
　　魯鼓音節¶
　圓者擊鼙方者擊鼓磬聲緩急應鼔之句句二¶
○□(句/)○○□(句/)□○□(句/)○○□(句/)¶
　　貍首聲調¶
　今取原壤所歌者以士大夫可通用也然例以馬氏¶
　取詩者不以迹害理之說則曽孫侯氏八句亦可通¶
<pb:KR3j0185_WYG_101-30b>¶
　用故并著其調¶
貍　首　之　斑　然　執　女　手　之　巻　然¶
曽　孫　侯　氏　四　正　具　舉　大　夫　君¶
子　凡　以　庶　士　小　大　莫　處　御　于¶
君　所　以　燕　以　射　則　燕　則　譽　(士/)¶
(叶所譽叶雨/)¶
　　詩樂作止之節¶
先擊磬以宣歌聲每歌一終一擊鼓歌五終則五擊¶
<pb:KR3j0185_WYG_101-31a>¶
　　奏詩投壺之節¶
詩歌五終一終為一節先歌一節以聴再歌一節始投¶
循歌聲之終鼓聲之始而發矢賔主迭發一矢四節盡¶
四矢乃卒投數筭¶
<pb:KR3j0185_WYG_101-32a>¶
　　投壺新格(司馬光/)¶
𫝊曰張而不弛文武弗能也弛而不張文武弗為也一¶
張一弛文武之道也君子學道從政勤勞罷倦必從容¶
晏息以養志㳺神故可久也蕩而無度將以自敗故聖¶
人制禮以為之節因以合朋友之和飾賔主之歡且寓¶
其教焉夫投壺細事逰戯之類而聖人取之以為禮用¶
諸鄉黨用諸邦國其故何哉鄭康成曰投壺射之細也¶
古者君子射以觀徳為其心平體正端壹審固然後能¶
<pb:KR3j0185_WYG_101-32b>¶
中故也盖投壺亦猶是矣未審度於此而取中於彼仁¶
道存焉疑畏則疎惰慢則失義方象焉左右前却過分¶
則差中庸著焉得十失二成功盡棄誡慎明焉是故投¶
壺可以治心可以修身可以為國可以觀人何以言之¶
夫投壺者不使之過亦不使之不及所以為中也不使¶
之偏頗流散所以為正也中正道之根柢也聖人作禮¶
樂修刑政立教化垂典謨凡所施為不啻萬端要在納¶
民心於中正而已然難得而制者無若人之心也自非¶
<pb:KR3j0185_WYG_101-33a>¶
大賢守道敦固則放蕩傾移無不至求諸少選且不可¶
得是故聖人廣為之術以求之投壺與其一焉觀夫臨¶
壺發矢之際性無麄宻莫不聳然恭謹志存中正雖不¶
能久可以習焉豈非治心之道歟一矢之失猶一行之¶
虧也豈非修身之道乎兢兢業業慎終如始豈非為國¶
之道歟君子之為之也確然不動其心儼然不改其容¶
未得之而不懾既得之而不驕小人之為之也俯身引¶
臂挾巧取竒茍得而無愧豈非觀人之道歟由是言之¶
<pb:KR3j0185_WYG_101-33b>¶
聖人取以為禮宜矣彼博奕者以詭譎相髙以殘賊相¶
勝孔子猶云飽食終日無所用心為之猶賢乎已况投¶
壺者又可鄙略而輕廢哉古者壺矢之制揖讓之容今¶
雖闕焉然其遺風餘象猶彷彿也世傳投壺格圖皆以¶
竒雋難得者為右是亦投瓊探&KR0848;之類耳非古禮之本¶
意也余今更定新格増損舊圖以精宻者為右偶中者¶
為下使夫用機徼倖者無所措其手焉壺口徑三寸耳¶
徑一寸髙一尺實以小豆壺去席二箭半箭十有二枚¶
<pb:KR3j0185_WYG_101-34a>¶
長二尺有四寸以全壺不失者為賢茍不能全則積筭¶
先滿百二十者勝後者負俱滿則餘筭多者勝少者負¶
為圖列之左方并各釋其指意焉¶
　有初箭十筭¶
　　首箭中者君子作事謀始以其能慎始故賞之第¶
　　二箭以下連中不絶者皆五算若一箭不中次箭¶
　　皆為散箭其違中内有貫耳及驍者其箭别計假¶
　　若有初箭仍貫耳則二十算是也舊圖初箭一籌¶
<pb:KR3j0185_WYG_101-34b>¶
　　其次每箭加一籌盡四箭而止甚非勸功之道今自¶
　　二箭以下連中不絶者皆賞之所以勉人於不解¶
　　也¶
　全壺無算¶
　　無算者不以耦之算數多少皆勝之也若兩人俱¶
　　全則復計其餘算以次勝負夫為山九仞功虧一¶
　　簣全壺實難故君子貴之¶
　有終十五算¶
<pb:KR3j0185_WYG_101-35a>¶
　　末箭中也靡不有初鮮克有終故比之有初又加¶
　　五算也¶
　散箭一算¶
　貫耳十算¶
　　耳小於口而能中之是其用心愈精故賞之¶
　驍箭十算¶
　　亦謂之驍皆俊猛意也謂投而不中箭激反躍捷¶
　　而得之復投而中者也為其已失而復得之不逺¶
<pb:KR3j0185_WYG_101-35b>¶
　　復善補過者也故賞之若復投而貫耳者其算别¶
　　計復投而不中者廢之¶
　敗壺不問己有之算皆負¶
　　謂十二箭皆不中大無功也若兩人皆敗則亦計¶
　　餘算以决勝負¶
　横耳横壺皆依常算無賞¶
　　横耳謂箭横加耳上舊五十籌横壺謂横加壺口¶
　　舊四十籌皆依常算無賞謂偶然而横非投者工¶
<pb:KR3j0185_WYG_101-36a>¶
　　何足以賞若為後箭所擊而墜地者與不中同¶
　倚竿龍首龍尾狼壺帶劒耳倚竿皆廢其算¶
　　倚竿謂箭斜倚壺口中舊十五籌龍首謂倚竿正¶
　　箭首正向己者舊十八籌龍尾謂倚竿而箭羽正¶
　　向己者舊十五籌狼壺謂轉旋口上而成倚竿者¶
　　舊十四籌帶劒謂貫耳不至地者舊十五籌耳倚¶
　　竿舊十五籌皆廢其算謂皆傾邪險詖不在於善¶
　　而舊圖以為竒箭多與之算甚無謂也今廢其算¶
<pb:KR3j0185_WYG_101-36b>¶
　　所以罰之然亦異於不中者故於連中全壺皆得¶
　　通數若為後箭所擊及自墜壺若耳中者與不中¶
　　同¶
　倒中倒耳壺中之算盡廢之¶
　　倒中舊百二十籌倒耳舊不問籌數並滿此則顛¶
　　倒反覆惡之大者奈何以為上賞今盡廢其算所¶
　　以明逆順之道¶
<pb:KR3j0185_WYG_101-37a>¶
¶
<pb:KR3j0185_WYG_101-38a>¶
¶
<pb:KR3j0185_WYG_101-39a>¶
¶
<pb:KR3j0185_WYG_101-40a>¶
¶
<pb:KR3j0185_WYG_101-41a>¶
¶
<pb:KR3j0185_WYG_101-42a>¶
　　丸經集敘¶
捶丸古戰國之遺筞也粤若稽古莊子之書昔者楚莊¶
王偃兵宋都得市南勇士熊宜僚者工於丸士衆稱之¶
以當五百人乗以劒而不動捶九丸於手一軍停戰而¶
觀之莊王免於敵而霸降世尚習盖聞而知之未造其¶
理也至宋徽宗金章宗皆愛捶丸盛以錦囊擎以綵棒¶
碾玉綴頂飾金縁邉深求古人之遺製而益致其精也¶
且夫飽食終日無所用心不有博奕者乎為之猶賢乎¶
<pb:KR3j0185_WYG_101-42b>¶
已而聖人稱之方今天下隆平邉陲寧謐將帥晏安於¶
櫜弓服矢之際士卒嬉逰於放牛歸馬之餘茍非彈石¶
習閑何以臨機而制敵也至如芳春永晝長夏留隂秋¶
朗氣清冬晴雪霽髙飈㣲動纎雲不驚半酣乍醒飫飽¶
含餔於斯塊坐鞅掌其能肌膚固㑹而筋骸束焉者幾¶
希矣宜乎視土燥堅坌而安基擇地平峻凹凸以制勝¶
拽肘運杖擊杓收窩體無低昻意無急躁手持欲固意¶
運欲和誠足以收其放心養其血胍而怡懌乎神情者¶
<pb:KR3j0185_WYG_101-43a>¶
矣不以勇勝不以力争斯可以正己而求諸身者也由¶
是觀之知亦衛生之㣲奥而訓將練兵之一技也宜乎¶
君子不器而與衆樂之考古今制作之詳索籌筭多少¶
之計述為丸經二巻増註簡諒好事者從而詠歌之因¶
書以為敘¶
龍集壬午孟春上澣書于寧志齋之西軒¶
<pb:KR3j0185_WYG_101-44a>¶
　　丸經(無名氏/)¶
　　承式章第一¶
捶丸之制全式為上破式次之違式出之(捶丸之式先/習家風後學)¶
(體面折旋中矩周旋中規失利不嗔得雋/不逞若喜怒見面利口傷人君子不與也)讓采索窩(讓/人)¶
(先抛毬兒得/采者便索窩)忘攛成算(手中無攛者筭輸/一籌無鷹觜同)因動為擊(毬/兒)¶
(基上安定或被風吹動當稱風落如/不稱風落或自那動者亦算打了)對權不易(對定毬/棒不可)¶
(換易或再換及抹去/&KR0008;子者亦筭輸一籌)乖令背式罰不可恕(他人得勝索/著法度不依)¶
(隨者算輸一籌毬兒打在/窩中用棒撥出者輸一籌)趨時争利賞不為加(自己毬/兒在不)¶
<pb:KR3j0185_WYG_101-44b>¶
(得埨處却那在便利/之埨者不賞而有罰)勝負靡常色斯舉矣(嬴即矜能逞/語輸即發怒)¶
(便走或至罵僕嗔朋抛毬擲棒此非閑雅君子真小人/耳俚語云廢毬棒磨靴底眼睛飽肚裏饑樺皮臉拖狗)¶
(皮輸便怒嬴便喜喫别/人不回禮此之謂也)¶
　　崇古章第二¶
靈臺?虚較若畫一會其至當精藝無二(人心隨時更/異謂如窩脚)¶
(㑹兒本自一家今分兩處窩脚只使攛棒能走能飛能/收窩法度更多人不易學㑹兒只打撲棒能飛不能走)¶
(又不能收窩法度更少人甚易學今不曉諸般法度只/說别人是窩脚殊不知藝到精處同一理而已豈有差)¶
(别○當/去聲)先登者生之徒後撞者死之計(先有人二棒打/在窩邉後来人)¶
<pb:KR3j0185_WYG_101-45a>¶
(二棒誤撞前毬不問有畫無畫先活/後死故意打去撞人者算輸一籌)踰埨毬縱從累其¶
主(毬兒著身者若在埨上行者死了毬兒但是伴當在/埨上行走者死了本官毬兒不在埨上著人無傷○)¶
(縱平聲/從去聲)放土安基隨埨起壘(倒棒正棒基中安下墊棒/棒上不放土者自死一籌)¶
(土尖壘起様子有添無減捶者若将棒於頂上按實即/筭輸一籌毬上毬飜杖橛兒皮㙮兒磚角等不放乾土)¶
(索窩者自死一籌諸雜巧捶皮面打着毬兒者/皆是活毬若是本分著毬者謂之上棒死毬也)矜能喪¶
善(有等人說捶丸時只自髙强打處便嬴未甞有輸及/到場上口中說得精細手拙不能應口一籌不展全)¶
(場輸了俚語云髙者/不說說者不髙是也)方欺茍瞞(有等人場上引着十餘/伴當将一般顔色毬兒)¶
(打在死處却放一箇在好處做活毬又去打行處帶踏/&KR0008;子在死處踢在活處俟人眼不見把他人毬兒踢在)¶
<pb:KR3j0185_WYG_101-45b>¶
(死處小厮每蹅在土裏然後/拿死毬如此者真可耻也)掛窩住傍致疑成隙(凡棒/柄窩)¶
(上横過抹著毬兒筭掛窩抹不著筭上毬兒打在住處/傍邉上畫記定教人逺看不要到根前本不那動教人)¶
(猜疑遂/成嫌隙)因人上畫(毬兒被人踢動只教本人上/畫若是自家上畫死了毬兒)正賽詭¶
隨(今人口巧手拙但打得詭隨不得正賽之規度怎争/勝負心懵懂性剛燥强辯不伏自害惶恐俚語云有)¶
(智嬴無智輸/只此是也)覽而記之神斯㑹矣(熟看此書自然捶擊/得法衆皆敬服豈不)¶
(快/哉)¶
　　審時章第三¶
作有時(天朗氣清恵風和暢飫飽之餘心無所碍取擇/良友三三五五於園林清勝之處依法捶擊風)¶
<pb:KR3j0185_WYG_101-46a>¶
(雨隂晦大寒/大暑不與也)樂有節(議定會數或五或七會滿為止惟/在和血胍養性情滌煩襟消飲食)¶
(而已勿為荒/逸○樂音洛)有時則事不廢(知時為嬉/則不誤事)有節則志不妨¶
(既不荒逸/志不邪矣)無時無節則事廢而志妨有時有節則身安¶
而志逸(不得其時則荒廢政亊傷氣動志/得其時則心平氣和志自樂矣)¶
　　因地章第四¶
地形有平者有凸者有凹者有峻者有仰者有阻者有¶
妨者有迎者有裏者有外者(諸形絶無曰平龜背曰凸/中低曰凹勢頗曰峻之上)¶
(曰仰前隔曰阻後碍曰妨可/反曰迎左髙曰裏右髙曰外)平者勿失(地形平則衆皆/可及我既及家)¶
<pb:KR3j0185_WYG_101-46b>¶
(衆若失/家則敗)凸者有取(形如龜背難從中行必/觀左右形勢而取用)凹者有行(兩/髙)¶
(中低可從中/行到家不難)峻者欲緩(毬住峻坡窩在坡下/不可力擊輕緩擊之)仰者欲及¶
(窩在上毬在下不到則不/能上必使到窩邉落也)阻者欲越(窩與毬相隔/必髙超可至)妨者¶
欲巧(後既有碍難於運棒/當取地形對棒端正)迎者勿及(窩後有牆壁或木/石者不可定至窩)¶
(邉落恐迎/回無功)裏者裏之(吾左髙窩在右當/反裏之就其勢)外者外之(吾右/髙窩)¶
(在左當反外/之就其勢)立飛者囊(撲棒單手盛/於革囊也)行蹲者&KR0034;(攛棒杓/棒盛於)¶
(提藍/也)所稱既備無不勝矣(凡稱心之棒既全有已如此/者無有不勝之道也○稱去)¶
(聲/)¶
<pb:KR3j0185_WYG_101-47a>¶
　　擇利章第五¶
土有堅者有坌者有燥者有濕者(地之/形也)堅者損之(土硬/毬難)¶
(止力大則逺故/減力而擊之)坌者益之(土鬆毬難行/故加力擊之)燥者濕者隨形¶
處之(觀土燥濕隨地宜/而擊○處上聲)因地之利制勝之道也(得地利/之宜亦)¶
(取勝之/一端也)¶
　　定基章第六¶
基縱不盈尺横亦不盈尺(縱長也横濶也皆不/滿一尺也○縱平聲)擇地而¶
處之(揀好地畫基/○處上聲)直向而畫之(直對/窩也)瓦礫則除之(若有/瓦礫)¶
<pb:KR3j0185_WYG_101-47b>¶
(草木等物除/畢然後畫基)權彎者利陷(船様棒不利劍脊/基偏利碟様基)權直者利¶
凸(棒直不利碟様/基偏利劍脊基)作基不左立(假如向南擊毬畫基/者不得居西可居東)丸¶
不處基外(毬安在基外者/敗○處上聲)權不擊基(畫畢及未畫不/可基内試棒)足¶
不踏基手不拭基無易基(恐利/他也)無毁基(禁惡/徒也)後碍家傍¶
不處基(後碍損棒難運窩傍/復来難為○處上聲)不踐家傍恐有作也(窩邉/周圍)¶
(五尺内不許人行恐兇惡之徒埇土/阻毬作坑陷毬窩邉行者同班皆輸)故動復擇基兩反¶
不許作(倘有同班一毬在左一毬在右所住難為彼同/類者故為不得已而動之動已復揀好基如此)¶
(者将動毬人来徃/兩遭不許擊毬)此禦奸之術也(禁虚詐奸/惡之法也)¶
<pb:KR3j0185_WYG_101-48a>¶
　　取友章第七¶
恭必泰(恭敬者/必安詳)浮必亂(輕浮者/必争亂)泰者善之徒(君子/也)亂者¶
惡之徒(小人/也)君子小人其争也不同其朋也有異(君子/小人)¶
(其志不同在/人識察之也)君子之争藝髙而服衆(技藝髙/人自服)小人之争¶
竒詐而謀利(技藝低以/詐取利)是故㑹朋必以君子而逺小人¶
也(必進君子退小/人○逺去聲)昔楚莊王為匏居之臺宴者相者贊¶
者而皆賢者伍舉稱之(稱其能㑹/賢人也)靈王為章華之臺宴¶
者相者贊者皆非賢者伍舉諫之(諫其不得賢人/也○相去聲)捶丸¶
<pb:KR3j0185_WYG_101-48b>¶
會朋不可不慎也(捶丸雖為聚娛憸佞之人/不可與同樂也君子慎之)¶
　　正儀章第八¶
斸塲建旗(毬場上斸成了/窩立彩色旗兒)合衆同樂(合聚捶丸之人相/與同樂○樂音洛)¶
恪慎其儀各事其事(各人謹守進退/各去闗牌領籌)奔競躁逸(争取籌/棒&KR0034;口)¶
(逞/手)號呶諠譁(在場鬧/噪叫囂)比於敗群不可與也(如此之人不/循規矩是如)¶
(敗群攪衆/即逐去之)有斐君子其儀不忒(如有文質君子依守規/式自有容儀不至差矣)¶
安如閑如(容止/安詳)夭如申如周旋閑雅(轉旋動作夭/夭申申如也)不勞¶
神於極以暢四肢(不太任力至於疲乏但要/得四體血胍和暢而已)非手之舞¶
<pb:KR3j0185_WYG_101-49a>¶
之足之蹈之耶(所以怡恱性情/使自娛樂也)¶
　　置序章第九¶
初擊者擇基而安(頭棒/安基)其次隨處而作(二棒隨毬住處/便擊不許安基)¶
(安則/敗)其次擇基謂之强(三棒安基者/强梁之徒也)初擊不容謂之阻¶
(頭棒不許人安/基是阻人能也)强阻者君子惡之小人作之(强阻之輩/君子不恱)¶
(小人/為能)基既處已總投於地以次行列取而安之(取毬安/於基内)¶
(也○處上/聲行音杭)逺者先近者後左者先右者後(離窩逺者先/擊若頭棒者)¶
(左邉/先擊)所以置先後之序也(此乃定先/後之法也)¶
<pb:KR3j0185_WYG_101-49b>¶
　　試藝章第十¶
權(權者所持之棒也/故以棒為操之權)有立者(攛當立而運十數為全副/八數為中副其次為小副)¶
(飛者立者次及十棒不可改製行者不可使/飛飛者不可使行樸棒單手者當立運者也)蹲者(今人/曰減)¶
(膝是也杓棒/鷹嘴當蹲)行者(攛棒/是也)飛者(撲棒單手/杓棒是也)逺者立近者蹲¶
(隨宜用/力也)無阻則行有阻則飛(隨宜/用棒)行者不蹲(攛棒不/減膝)飛¶
者隨宜(撲棒單手當立/杓棒鷹嘴當蹲)有阻不定行無阻不定飛有阻¶
多飛無阻多行(隨宜斟酌用/棒務在取中)返此則迷(若執定一端/取中難矣)是¶
以持欲固(𦂳持/棒也)運欲和(使力/得中)無低昻(不起身/疾也)無空權(二/手)¶
<pb:KR3j0185_WYG_101-50a>¶
(皆當有棒也/○空去聲)心手相對古之法也(運棒時/手對心)¶
　　記止章第十一¶
丸至之所(毬所住/處也)當以杖畫(記其/止也)勿前勿後勿左勿逺¶
(恐彼有/所利也)唯畫於右可去寸許長亦相比(定法/也)凡動於我¶
(或毬撞或衣動或足動或手/動或棒動或他物動毬也)令安畫首(令彼動我毬者/代我安於初所)¶
(畫之/前頭)勿逺勿後(恐彼/得利)彼乃為敗(彼既動我毬彼毬已擊/則不用未擊則不許擊)¶
(也/)我若無畫彼雖為敗吾亦任去不可復位(若我初無/畫彼動我)¶
(毬則任我毬之所徃不可反回復安本/處彼雖為輸恐我亦不得其利故也)相去分釐(兩毬/相離)¶
<pb:KR3j0185_WYG_101-50b>¶
(也/)及有妨阻(今人謂/之&KR0008;子)無復動移(兩毬相並及有&KR0008;子俱/不可動若動者為輸)¶
中身為敗復從我擊(我毬著他人身者他人為敗取我/之毬再復擊之不擊亦從我心○)¶
(中去/聲)¶
　　制財章第十二¶
富不出㣲財(富厚者/不吝賽)貧不出重貨(貧薄者/不倍償)富出㣲財則¶
耻貧出重貨則竭(量力而為/之可也)智者有方財不絶(捶擊有/法故得)¶
(常勝所以/財不盡也)愚者無方將恐竭(捶擊無法所以常/負財不足用也)不絶者¶
必勝之基(財不絶則/心安故勝)將竭者必敗之道(財将盡心不安/愈怯愈輸也)¶
<pb:KR3j0185_WYG_101-51a>¶
　　衍數章第十三¶
十數九數為大會八數七數為中㑹六數五數為小會¶
四數三數為一朋二人為單對十數八數六數可分不¶
分從之九數七數五數四數三數皆不分(雙數可分單/數不可分四)¶
(數雖雙數少/亦不可分也)分者相朋也(朋者/班也)不分者各逞其能也相¶
朋者一朋勝多為贏(倘五人為一班於一班中多/勝一人者是贏相等曰平)各逞¶
者他不勝而我勝為贏(初棒贏二棒二棒贏三/棒三棒嬴四棒是也)於三會¶
中(大㑹中/㑹小㑹)俱勝一敗免一敗者(俱上獨一不上/免一不上者)一朋一¶
<pb:KR3j0185_WYG_101-51b>¶
敗勿免其取(三四人擊九獨一不上不/可不取其物數少故也)一日不三㑹(一/日)¶
(不賭三㑹/惜物故也)有遺不為輸(二十籌為滿倘嬴得十九籌是/遺一籌若遺一籌利物不可得)¶
(矣/)昨所得今不用義也(昨日勝得十九籌唯一籌未得/今日不可理昨日所勝十九籌)¶
(乃義聚/之道也)¶
　　運籌章第十四¶
大籌二十中籌十五小籌一十(此謂分班/時三㑹也)初勝三次勝¶
二後勝一(牌/數)初勝次次勝後後勝四(初嬴二二嬴/三三贏四)四者¶
不可用也(不可打/第四棒)最上多初其中多次其下多後(上中/下之)¶
<pb:KR3j0185_WYG_101-52a>¶
(能/也)復有争先滿三竭五(每人五牌三番勝方得/一牌如此五番他牌盡)勝得一¶
(所謂初棒二棒三/棒都同止得一牌)無再争(一人上窩/餘皆不用)上者不偏能(飛行/逺近)¶
(不偏能/一種也)中者亞之(比上者稍低/亦不偏能也)下者阻其偏不可行矣¶
(下等者若不隨/意則必窘矣)是故必擅可也(欲専此事/必精此藝)¶
　　決勝章第十五¶
衆為巳敗之形(已敗之形者失棒換棒著身著毬懸空/挂窩磚上閣毬淤持基拿死毬踏&KR0008;子)¶
(放&KR0008;子那毬踢人毬兒換死毬基中摸&KR0008;子上棒毬兒/自上畫數次安毬基中試棒基外安毬畫基不於左埨)¶
(上/行)吾為決勝之妙(得之於心應之於手/志過於人是為決勝)人皆見我所以¶
<pb:KR3j0185_WYG_101-52b>¶
中之能而莫知吾所以制勝之能(機深識廣/人難度也)妙之妙者¶
也風墜而中不可為勝若不隔埨可准初中(風吹上窩/者别人已)¶
(安毬在基内則不筭初棒未曽/安毬在基者筭初棒○中去聲)抑亦乗機決勝之妙也¶
(此在己之能慮勝而後/㑹亦兵家之成筭也)¶
　　出竒章第十六¶
致於死地則無生致於生地則無怯死而復生生而復¶
死謂之出竒(心手相/應故也)君子無所怯小人有所懼無怯者¶
坦然有懼者戚若坦則多勝戚則多敗多勝者神舒而¶
<pb:KR3j0185_WYG_101-53a>¶
氣和多敗者色厲而内荏(人心有所主則無懼無怯量/勝而擊之故無敗衂心無所)¶
(主則妄動而失利/将之用兵亦然)智者察之迫而勝之(彼既怯可急/乗機而勝之)若¶
隕大石於髙山矣(彼既怯而敗我既陵而勝則我之勢/如髙山推石不可阻矣良将以之)¶
　¶
　¶
　¶
　¶
　¶
<pb:KR3j0185_WYG_101-53b>¶
　¶
　¶
　¶
　¶
　¶
　¶
　¶
　説郛卷一百一上¶
#+PROPERTY: JUAN 卷一百一下
<pb:KR3j0185_WYG_101-54a>¶
欽定四庫全書¶
　説郛卷一百一下　　　　　元　陶宗儀　撰¶
　　權輿章第十七¶
權輿始計也造衡自權始造車自輿始丸准輪輪量權權¶
量身(毬欲量棒大小棒欲量身長短相/稱則利相欺則不利矣○量去聲)琢磨之失雖能¶
亦敗(造棒刮棒失其法度雖善/擊者亦不能以巧勝彼矣)突者寛薄遙者窄厚(突/者)¶
(激起也而欲皮面寛木分薄遙者擊逺也凡撲棒攛棒/單手杓棒欲令致逺必須皮面窄木分厚若違此式則)¶
(不相/應矣)偏欹為乖(棒頭不可拽/手不可脫手)端為中(棒頭中/為妙)不預磨削¶
<pb:KR3j0185_WYG_101-54b>¶
(不預磨削/恐翹壊矣)不毁心脊(勿将棒中心刮陷/及将脊刮低也)先刅次脊後平¶
其心(最後刮/心也)贅木為丸乃堅乃久(贅木者癭木也癭木/堅牢故可久而不壊)¶
無竇為劣輕重欲稱(無眼者不可用太/重則遲太輕則飄)工從主料以理¶
(工者匠也造棒必從擊毬主人心之/所好凡治料諸棒必當依此理也)善勝者不恃力唯¶
恃地(知地形/為上)¶
　　製器章第十八¶
工欲善其事必先利其器(夫欲精善其藝必須得好利/器謂如擊得毬好亦須得好)¶
(棒/)器利藝精心手相應臨事發機無不中也(又有好棒/丸經之妙)¶
<pb:KR3j0185_WYG_101-55a>¶
(悟之於心捶擊之法熟之於手百發百/中今有新舊權製具録于左○中去聲)¶
　　正棒頭打八面　　倒棒斜插花¶
　　卧棒斜插花　　　攛棒斜插花¶
　　皮塔斜插花　　　燕尾斜插花¶
　　倒棒翻捲簾　　　底板基兒¶
　　胲裏基兒　　　　兩肩基兒¶
　　山口四面基兒　　山口四面打皮塔¶
　　山口打棒尾　　　背身打土兒¶
<pb:KR3j0185_WYG_101-55b>¶
　　背身打翻杖　　　背身彈棒¶
　　背身正棒　　　　背身撲棒¶
　　竹撅兒打四邉　　皮塔打八面¶
　　近雙彈棒　　　　逺雙彈棒¶
　　三根彈棒　　　　疊柄彈棒¶
　　三撅三毬彈棒　　雙撅雙毬倒棒打攛¶
　　井裏拔　　　　　正棒頭翻撅兒¶
　　棒尾皮塔　　　　棒尾打四邉¶
<pb:KR3j0185_WYG_101-56a>¶
　　棒上安偏棒　　　棒上安正棒¶
　　棍兒颭棒　　　　前撅翻過後¶
　　後撅掀過前　　　棍子翻撅兒¶
　　杓兒翻撅兒(已上/新法)　土尖¶
　　磚角　　　　　　毬上毬¶
　　翻杖　　　　　　直杖¶
　　紐杖　　　　　　靴尖¶
　　雁㸃頭　　　　　泥撅兒¶
<pb:KR3j0185_WYG_101-56b>¶
　　泥蝦䗫　　　　　正棒頭¶
　　倒棒頭　　　　　土尖棒尾¶
　　颭棒　　　　　　積棒¶
　　打燕尾　　　　　逺近小土兒(已上/古法)¶
　　取材章第十九¶
取材之方不可不察(夫欲造棒採取材/料不可不知其法)秋冬取木用其¶
堅也(秋冬木植津氣在内/所以堅牢故可取也)筋膠以牛用其固也(牛筋牛/膠性最)¶
(堅固其他/不及也)竹取勁幹用其剛也(南方大竹剛勁/厚實故可為柄)樸斵以¶
<pb:KR3j0185_WYG_101-57a>¶
時用其柔也(春夏天氣温暖筋膠/相和可以造棒也)¶
　　適宜章第二十¶
逺近隨宜(或逺或近/隨人便益)各安其能(隨各人所能/用棒索窩)逺無百步¶
之遙(雖逺勿出/百步之外)近必盈丈之外(一丈之内太近故必一/丈之外以及數丈之類)¶
(也/)逺多則疲(運力多/故疲)近多則弱(不能致/逺故弱)逺者難從近者¶
易行(致逺者少/致近者多)有力者利逺無力者利近(强弱/分明)逺者拙¶
(麄/也)近者巧(細/也)百步之遙不可再(太逺不/可兩遭)半百之遙不可¶
數(五六十步/不可頻數)各適其宜而已矣(逺近適其/宜而已矣)¶
<pb:KR3j0185_WYG_101-57b>¶
　　處用章第二十一¶
熟地必革(謂熟窩不再擊/每日須當改革)毋教以利(不許指與人地形/埨道便利處教者)¶
(筭/輸)阻利勿許(不許放&KR0008;子及埇土脚/躧陷地如此者筭輸)假權勿從(不許借/棒與他)¶
(人/使)錯丸棄之(錯擊他人/毬者筭輸)為妨出之(或前或後或左或右/影他人使棒如此者)¶
(出/之)隂結為奸(謂二人平日相親愛或分班時分開而於/自班中故不肯用意以致失利如此乃謂)¶
(暗中與人相結是為朋奸如此者勿使分開若彼二/人自欲分開而復如此者名曰打刦不可以入㑹矣)非¶
擊為敗(挑撥推砍兠削刮舀/掃碾如此者皆筭輸)代施倍罰(替他人擊者/筭輸二埨)馭¶
衆處用之道也(亦兵家鞠旅/用卒之義也)¶
<pb:KR3j0185_WYG_101-58a>¶
　　觀形章第二十二¶
擊不他視専覩其丸他視傷權専覩必利(夫擊毬時眼/勿看窩而下)¶
(棒専觀於毬/必得其利)權從心(棒隨/心轉)心從形(心從/地勢)從心先形(欲從/心所)¶
(作必先觀/其地形)從形必中(隨地形者必上/窩○中去聲)從形者勝從力者¶
敗(隨地形者勝/恃自力者敗)從力雖勝謂之僥倖(偶然/得也)¶
　　善行章第二十三¶
行止者嫌愛之端(行止善則可敬/不善則可鄙厭)言語者榮辱之階(言/不)¶
(可妄誕妄誕則/辱不妄則榮)訥於言敏於行正己踐言是為善行(慎/言)¶
<pb:KR3j0185_WYG_101-58b>¶
(語謹行止先行其言/斯為善矣○行去聲)言行有常君子貴之(言顧行行顧/言成徳人也)¶
(○行/去聲)¶
　　寧志章第二十四¶
心之所之定而處之勿徇於己(心所定向無徇/己私○處上聲)赧莫赧¶
於易(易者将本色毬兒相換及/毬兒在不好處換在好處)耻莫耻於復(復者初擊/不利欲再)¶
(擊/也)既易既復同朋盡敗(若易毬若重擊非但本人為輸/同班盡皆作輸雖㑹得勝亦不)¶
(為/勝)懸有三曰髙曰平曰低不可用也(髙者仰也平者立/也低者盈寸而下)¶
(空也懸毬於此/三者皆不可用)¶
<pb:KR3j0185_WYG_101-59a>¶
　　集智章第二十五¶
善巧者不以力(不恃/力也)善争者不以竒(善争者君子之争/君子不作竒怪也)¶
善巧者左右逢其源善争者黙黙而取勝(藝髙不言/而勝也)竒¶
怪索隠謂之侮平易無頗謂之徳(平易可為法/竒怪不可學)竒怪者¶
人所未覩也平易者衆所共知也竒怪數出君子疾之¶
小人翫之(竒怪者小人之所以争能也平易/者君子之所以存心也○數入聲)¶
　　舉要章第二十六¶
衆集紜紜吾將傍通(若衆毬聚在窩邉吾取地勢/傍通行之傍通者借埨也)鼎足¶
<pb:KR3j0185_WYG_101-59b>¶
難通勇者必勝(謂三人毬在我前一毬正對兩毬在正/對之左右吾欲左則左有阻吾欲右則)¶
(右有阻欲正則正有阻是以/直至窩中必勝勇音不怯也)有强力之中有勢末之巧¶
(難至之所用力多復有不須用力但/稍擊可隨形上窩者○中去聲下同)有不虞之中(偶然/中也)¶
有求中之蹶(用詐求中/反成敗蹶)故先度為上(先看地勢土性度/其逺近避其妨阻)¶
(也○度入/聲下同)先度後動百發百中先動後度百發百蹶(不/可)¶
(僥倖求中不度/而中謂之偶然)故曰差之毫釐失之千里(分毫不/可茍且)此決¶
勝之要智者所守也(有智之人必/須熟覽此書)¶
　　知幾章第二十七¶
<pb:KR3j0185_WYG_101-60a>¶
先人者制人(捶擊熟閑心有/定向必能制人)後人者制於人(捶擊不熟/臨時發幾)¶
(志先怯弱必/為人所制也)制人者人皆仰之(心手相應發無/不中人必稱善)制於人¶
者人皆卑之(多死少活/人皆笑之)人仰之三軍之帥也(衆心服而/歸之将之)¶
(用兵亦/由是也)人卑之匹夫之諒也(衆所不與/難力争矣)幾者動之由事¶
之㣲(幾者人心念發動之初善/惡從此而分榮辱存焉)勝負之先見者也(勝負/者萌)¶
(於/此)知幾知㣲君子哉(見幾而作不俟終/日惟君子能之)¶
　　守中章第二十八¶
擊髙當踰致逺當臻(過樹過牆必當髙超而/過擊逺者必過所限)不踰不臻¶
<pb:KR3j0185_WYG_101-60b>¶
為敗之名(不能過不/能制為敗)所操從人(所操之棒/各從人心)所主從勝(索/窩)¶
(從贏/者)操不從人主不從勝君子不為也(君子之人/不作此也)¶
　　翫心章第二十九¶
斯術無方制心為上(收其放/心也)心體既明翫心為上(自己/心體)¶
(已明必觀他/人之心如何)翫心者觀其形聴其聲有怯於心必顯諸¶
形顯諸形者我得迫而勝之(覩形/乗勢)怯者無復(怯而輸者/必難復勝)¶
既無以復我可縱横(縱横者自/在乗勝)縱之横之彼心愈驚彼¶
驚我寧必勝之徴(彼既惶懼我心既/安必勝之道也)初勝勿驕驕而必¶
<pb:KR3j0185_WYG_101-61a>¶
失(初既勝當自慎/毋為驕驕必敗)慎終如始乃可無敵¶
　　貴和章第三十¶
君子無所争(正己而不/求於人)和而不同(捶丸處雖若平等相/近而尊卑之序不可)¶
(紊/亂)奴顔巧言佞也(就場論是談非稱長道/短巧佞之人不可近也)正慮隨情和¶
也(但思捶擊之法自/為娛樂無有争心)和而不同君子貴之(貴賤有等不/相夷躐成徳)¶
(者貴/重之)便佞取贏君子不貴也(便僻巧佞務取勝於人者/君子不與也○便平聲)¶
　　待傲章第三十一¶
以多待一曰傲(衆待其来其人/慢期不至傲也)衆不恱一曰孤(所作不/可人意)¶
<pb:KR3j0185_WYG_101-61b>¶
(自逞其/能孤也)輕佻曰賤(行止輕薄/故曰賤人)取惡曰凶(所為侵犯於人/人疾惡之故曰)¶
(凶/人)跛足目盲傴僂耳聾不可與也(殘疾者不/與嬉樂)便佞之徒¶
不足道也(諂曲之人不足與言/○便平聲道音導)是故貴賤不相效(賤者/不敢)¶
(效貴效則干犯在/上之人而取敗矣)同類必相求(朋友之交/可以相效)多勝無矜色¶
數敗無恚容君子也(多勝不誇數敗無怒/君子也○數入聲)¶
　　知人章第三十二¶
觀志知人(觀其意趣可/知人之善惡)觀心知己(内觀此心則己之/言行亦可自知也)心¶
欲寧(心要/静定)志欲逸(志欲/寧適)氣欲平(氣要/温和)體欲安(體要/安舒)貌欲¶
<pb:KR3j0185_WYG_101-62a>¶
恭(容止/端莊)言欲訥(語言/簡當)有諸中必形諸外(由乎中而/應乎外)勝負¶
決矣(捶丸勝/負已定)正賽行矣(賭賽/已畢)體不安(觀其手/足失措)貌不恭(容/止)¶
(急/躁)作於意(意思/嗔恚)見於色(顔色/愠怒)形於言(出言/不讓)小人也(此等/可見)¶
(其為小/人也)心平氣和不形於色不作於意君子也(勝負不/動於心)¶
(容止自若/成徳人也)¶
<pb:KR3j0185_WYG_101-63a>¶
　　蹴踘圖譜(汪雲程/)¶
　　毬門社規¶
初起毬頭用脚踢起與驍色驍色挾住至毬頭右手頓¶
在毬頭膝上用膝築起一築過不過撞在網上攧下来¶
守網人踢住與驍色驍色復挾住仍前去頓在毬頭膝¶
上築過左右軍同或賽二籌或賽三籌先拈&KR0848;子分前¶
後築過數多者勝衆以花紅利物酒果鼓樂賞賀焉¶
<pb:KR3j0185_WYG_101-64a>¶
　　毬門物色¶
　職事旗　　毬門彩　　紅緑絹　　插戴花¶
　插戴旗　　紅纓　　　銅鈴　　　銀盤¶
　銀盞　　　香案　　　果盒　　　利物¶
　排旗　　　引旗　　　幌索　　　網上傘¶
　　毬門人數¶
　都部署校正　　　社司　　知賔　　正挾¶
　副挾　　解蹬　　毬　　　挾色　　主會¶
<pb:KR3j0185_WYG_101-64b>¶
　守網　　節級　　驍色　　㑹幹　　都催¶
　左軍　　右軍　　出尖　　斜飛¶
　　下場口訣¶
　　　身如立筆(身欲直/)¶
　　　手如提物(手欲垂/)¶
　　　身用旋安(要宛轉/)¶
　　　脚用活立(要跳躍/)¶
<pb:KR3j0185_WYG_101-65a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-65b>¶
直身正立不許抝背或打三截解數或打成套解數或¶
打活解數一身俱是蹴踘旋轉縱横無施不可雖擅塲¶
校尉千百中一人耳¶
<pb:KR3j0185_WYG_101-66a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-66b>¶
每人兩踢名打二曳開大踢名白打一人單使脚名挑¶
踢一人使雜踢名厮弄亦惟校尉能之¶
<pb:KR3j0185_WYG_101-67a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-67b>¶
校尉一人茶頭一人子弟一人立站須用均停校尉過¶
論與子弟子弟用右膁與茶頭須轉一遭方使雜踢所¶
謂抛下須當右者是也又有順行轉動名小官塲三人¶
定位名三不顧一人當頭名出尖自古及今罔能或易¶
其他如四人塲户名下火五人塲户名小出尖六人塲¶
户名大出尖七人塲户名落花流水八人塲户名涼傘¶
兒九人塲户名踢花心十人塲户名全塲俱是巧立名¶
色錯亂喧閧頗為不經兹並削去不使淆諸譜焉¶
<pb:KR3j0185_WYG_101-68a>¶
　　　健色名¶
　六錠銀　　虎掌　　人月圓　　古老錢¶
　鎖子菊　　葵花　　不斷雲　　曲水萬字¶
　雲臺月　　五角　　六葉龍　　旋羅虎掌¶
　香烟篆　　斗底　　葉底桃　　靈花虎掌¶
　側金盞　　龜背　　鵓鴿頭　　梨花虎掌¶
　一對銀　　一瓶花　十二月　　兩朶雲¶
　　　踢搭名色¶
<pb:KR3j0185_WYG_101-68b>¶
　内外膁　　　左右兩膁　　入步膁¶
　左右分膁　　左右完膁　　左右空膁¶
　左右擺膝　　左右兩膝　　左右攝膝¶
　迓鼔膝　　　左右旋膝　　䎿子膝¶
　入步膝　　　偷步膝　　　走馬膝¶
　左右兩拐　　兩逼拐　　　兩捽拐¶
　兩聴拐　　　不䎿拐　　　左右攝泊拐¶
　入步拐　　　左右捎拐　　背劒拐¶
<pb:KR3j0185_WYG_101-69a>¶
　銷腰拐　　　披掛拐　　　兩脚下拐¶
　鴛鴦拐　　　合扇拐　　　敲根拐¶
　兩殺拐　　　兩右兩搭　　左右單搭¶
　左右抝搭　　左右攝搭　　入步搭¶
　剪搭　　　　左右分搭　　左右八字¶
　左右抝八字　摘步八字　　左右兩拔摟¶
　左右側拔摟　左右斜蹬　　走馬蹬¶
　左右&KR3624;蹬　　流星蹬　　　左右正蹬¶
<pb:KR3j0185_WYG_101-69b>¶
　兩抝蹬　　　不䎿蹬　　　左右飛蹬¶
　提袍蹬　　　鎖腰蹬　　　左右兩抄¶
　左右聴抄　　側脚背抄　　左右入步抄¶
　走馬抄　　　左右捻　　　虚捻¶
　滿脚捻　　　不䎿捻　　　拍板捻¶
　左右拐捻　　側捻　　　　魚兒捻¶
　寳捻　　　　引脚捻　　　拜捻¶
　雙脚捻　　　左右兩肩　　左右丁字捻¶
<pb:KR3j0185_WYG_101-70a>¶
　斜肩　　　　側肩　　　　背肩¶
　左右足幹　　&KR3624;脚幹　　　抝脚幹¶
　單脚幹　　　不䎿足幹　　鎖腰足幹¶
　畫眉足幹　　入步足幹　　圓光足幹¶
　披肩足幹　　提袍足幹　　鴛鴦足幹¶
　　　打揎訣¶
打揎添氣也事須易而實難不可太堅堅則徤色浮急¶
蹴之損力不可太寛寛則徤色虚泛蹴之不起須用九¶
<pb:KR3j0185_WYG_101-70b>¶
分着氣乃為適中¶
　　　下截解數¶
　脚面住　　脚頭　　　轉闗　　　雙轉闗¶
　虚捻　　　側捻　　　滿捻　　　脚頭實捻¶
　正騎　　　剪騎　　　側騎　　　鳳銜珠¶
　疊脚　　　滿疊脚　　挑葉　　　鵝插食¶
　步步隨　　滿樹花¶
　　　中截解數¶
<pb:KR3j0185_WYG_101-71a>¶
　巧膝蹬　　三棒敲　　下珠簾　　膝揸¶
　踏揸　　　䎿子膝　　孤注拐¶
　　　上截解數¶
　砑金領　　大過橋　　抝鬂　　　抝挾¶
　摺疊鬂　　十字鬂　　透鬂　　　三㸃金¶
　斜插花　　畫眉兒　　五花兒　　風擺荷¶
　掉水燕　　鶯落架　　劈破桃　　仙人過橋¶
　燕歸巢　　玉項牌　　套玉環　　掛玉鉤¶
<pb:KR3j0185_WYG_101-71b>¶
　玉闌干　　綉帶兒　　飛挾　　　十字綉帶¶
　飛鬂　　　繳腦　　　錯認鬂　　野馬跳澗¶
　復還京　　朝天子　　節節髙¶
　　　成套解數¶
一套　　實捻　　虚捻　　雙實捻　雙虚捻¶
　　　　滿脚捻¶
二套　　左右那實揸　　　左右脚面住揸¶
　　　　膁揸　　拐揸¶
<pb:KR3j0185_WYG_101-72a>¶
三套　　左右白住鳳銜珠¶
　　　　左右鵝插食鳳銜珠¶
　　　　左右綉帶鳳銜珠¶
　　　　左右挑起一尺鳳銜珠¶
四套　　一對正騎　一對挾騎　朝天正騎¶
　　　　一對抝騎　一對剪騎　朝天抝騎¶
五套　　搊拾白住　兩捧巧白住¶
　　　　三捧巧白住¶
<pb:KR3j0185_WYG_101-72b>¶
六套　　轉闗疊脚　左右疊脚　左右雙疊脚¶
七套　　左右脇下綉帶　　　　左右肩外綉帶¶
　　　　面前十字綉帶¶
八套　　左右砑金領挾　　　　左右大過橋挾¶
　　　　左右飛挾¶
九套　　左右摺疊鬂　　　　　左右十字鬂¶
　　　　左右飛鬂　左右透鬂　左右抝鬂¶
十套　　朝天燕歸巢　　　　　斜插花燕歸巢¶
<pb:KR3j0185_WYG_101-73a>¶
　　　　三跳澗燕歸巢　　　　朝天子燕歸巢¶
　　　　放下脚面住飛起燕歸巢¶
十一套　朝天仙人過橋　　　　朝天掉水燕¶
　　　　朝天畫眉兒　　　　　朝天風擺荷¶
　　　　朝天劈破桃　　　　　朝天野馬跳澗¶
　　　　朝天套玉環　　　　　朝天掛玉鉤¶
　　　坐地解數¶
　脚面住　　左右膁　　砑金領　　大過橋¶
<pb:KR3j0185_WYG_101-73b>¶
　掉水燕　　風擺荷　　五花兒　　玉闌干¶
　急三踢　　仙人過橋　左右摺疊鬂¶
　野馬跳澗¶
　　　禁踢訣¶
　左右幹望下　順風拐望下　兩踢望下¶
　頭踢望下　　右膝望下　　右膁望下¶
　左擺摟望下　右肩望下　　右抄望下¶
　左抄望下　　右八字望下¶
<pb:KR3j0185_WYG_101-74a>¶
　　　那&KR3624;側脚訣¶
那脚即是入步側脚須當步穏務要隨身倒步不可亂¶
那動脚如踢氣毬只可說不可踢若踢動一踢都不是¶
須要明師開發親手撇出教一踢有一踢撇一踢得一¶
踢休想塲户上尋得一踢来如泛在右膁上來就將右¶
脚向右邉却使左膁如泛在左膁上来就將左脚向左¶
使右膁如左上泛短先入右脚却使左踢搭如右上泛¶
短先入左脚却使右踢搭如右上泛深用左脚向後却¶
<pb:KR3j0185_WYG_101-74b>¶
使右脚踢搭如左上泛深使右脚向後却使左踢搭如¶
右上泛深濶使左脚去右脚根後使右踢搭如左上泛¶
深濶使右脚去左脚根後使左脚踢搭或抄或拿兩踢¶
或蹬或鎖腰或披肩並以髙為易以低為難也¶
　　　取様蹺踢側脚捷訣¶
　那步迓鼓膝　　側脚䎿子膝　　側脚畫眉¶
　那步圓光足幹　那步兩踢　　　側脚鎖腰¶
　那步逼拐　　　那步八字　　　那步攝膝¶
<pb:KR3j0185_WYG_101-75a>¶
　那步滿脚捻　　那步不瞅拐　　側脚聴拐¶
　那步走馬抄　　那脚步步隨　　側步披肩¶
　那步走馬膝　　側脚脇下拐　　那步擺膝¶
　　　官塲下作¶
迎頭拐　論居中来使右脚向左脚根後却用左拐下¶
入鬂拐　論過右来將左鬂迎入下右拐使搭出論¶
合扇拐　論從右過側脚先使左拐後用右拐出尋論¶
背劒拐　論過頭出使左拐從右肩後出使踢出論¶
<pb:KR3j0185_WYG_101-75b>¶
畫眉拐　左拐髙起到面上過如畫眉相似尋論¶
急斜拐　下若右拐過頭向前後使搭論¶
十字拐　先使左拐後使右拐如十字意¶
疊二拐　不問左右連兩拐尋論¶
鴛鴦拐　先下左拐面前過後用右拐出¶
日上三竿　不問左右連三踢或三搭後尋論¶
膁拐　　論泛右来脚向右使右拐用闗搭出論¶
捎拐　　論泛背後落身望前使拐頭上過出論¶
<pb:KR3j0185_WYG_101-76a>¶
鯉魚潑利　下一左拐或右拐一膝一蹬以搭出論¶
鳳翻身　論泛後落轉身或下拐或下搭或蹬脚轉身¶
聴拐　　下左拐頭歪望右下右頭歪向左使耳聴¶
秋千搭　先起膝髙擡伸脚使搭尋出論¶
招搭　　先使脚尖相迎招後用搭下尋論¶
夜义板搭　右拐論側步去右邉後使左搭髙起¶
請搭　　用兩手相請意後下或左搭或右搭尋論¶
鎗拐　　下一或左拐或右拐直直起落使搭出論¶
<pb:KR3j0185_WYG_101-76b>¶
和尚投井　論看髙来直下兩手作圍使徤色圍内下雙¶
　　　　捻¶
實捻　　正面論来低毒便使捻下¶
一字搭　右脚向左邉劃過右如寫一字意後尋論¶
磨搭　　使脚如推磨一般下搭尋論¶
花肩　　用左肩攝住放下使足幹上右肩下出論¶
驍膝　　使膝髙起下住足幹再起膝上放下尋論¶
屏風拐　論泛濶左那脚向左下右拐髙起右上尋論¶
<pb:KR3j0185_WYG_101-77a>¶
跨口拐　正面泛来不動脚使搭下¶
圓光拐　下一左拐從頭上過如圓光一般右上尋論¶
錯認拐　論泛右拐臨下右脚那向右使左拐下¶
摺疊拐　左右上一般或一邉或兩邉連三拐四五拐¶
　　　　尋論¶
騎住　　認得泛真下正騎剪騎抝騎¶
　　　輸贏籌數¶
膁辭不到者　輸一小籌　踢脫輸一大籌¶
<pb:KR3j0185_WYG_101-77b>¶
失圍出論　　輸一小籌　過頭不到輸一大籌¶
出論壓左　　輸一小籌　不到輸一大籌¶
左論偷右下　輸一小籌　踢脫輸一大籌¶
迎頭下右　　輸一小籌　踢脫輸一大籌¶
轉身趕趂　　輸一小籌　踢脫輸一大籌¶
下搭重四拐　輸一小籌　踢脫輸一大籌¶
無闗搭出論　輸一小籌　踢脫輸一大籌¶
下論轉身　　輸一小籌　踢脫輸一大籌¶
<pb:KR3j0185_WYG_101-78a>¶
入步拐　　　輸一小籌　踢脫輸一大籌¶
騎頭出論　　輸一小籌　不到差輸一大籌¶
退步下搭　　輸一小籌　踢脫輸一大籌¶
　　　錦語¶
　解數(一/)勘膁(二/)轉花枝(三/)火下(四/)皮破(五/)出尖(六/)¶
　落花流水(七/)斗底(八/)花心(九/)全塲(十/)¶
　徤色(氣毬/)打揎(添氣/)添氣(吃物/)夾氣(相争/)¶
　宿氣(中酒/)朝天(巾帽/)拐搭(鞋靴/)單脬(無錢/)¶
<pb:KR3j0185_WYG_101-78b>¶
　夾脬(有鈔/)脬聲(言語/)幙串(多口/)網兒(衣服/)¶
　上網(上盖/)下網(裏衣/)補踢(幹事/)順行(跟隨/)¶
　水脉(酒/)　足目(飽/)　脉透(醉/)　褪了(飢/)¶
　㿱動(行/)　上手(得/)　下馬(與/)　入步(来/)¶
　歪(不好/)　圓(好/)　　入網(進屋/)五角(村/)¶
　遭數(老/)　踢透(死/)　虎掌(手/)　梢拐(後/)¶
　嵌角(瞎/)　膁辭(去/)　插脚(向前/)¶
　　　不踢訣¶
<pb:KR3j0185_WYG_101-79a>¶
　網兒裏　飲酒後　筵席前　氣毬表乾¶
　有風起　泥水處　無子弟　燈燭下¶
　無下網　見相識¶
<pb:KR3j0185_WYG_101-80a>¶
　　打馬圖序¶
恵則通通則無所不達専即精精即無所不妙故庖丁¶
之解牛郢人之運斤師曠之聴離婁之視大至於堯舜¶
之仁桀紂之惡小至於擲豆起蠅中角拂棊皆臻至理¶
者何妙而已後世之人不惟學聖人之道不到聖處雖¶
嬉戯之事亦得其依稀彷彿而遂止者多矣夫博者無¶
他争先術耳故専者能之予性専博凡所謂博者皆耽¶
之晝夜每忘食事但平生隨多寡未甞不進者何精而¶
<pb:KR3j0185_WYG_101-80b>¶
已自南渡来流離遷徙盡散博具故罕為之然實未甞¶
忘於胸中也今年冬十月朔聞淮上警報江浙之人自¶
東走西自南走北居山林者謀入城市居城市者謀入¶
山林旁午絡繹莫知所之易安居士亦臨安泝流涉嚴¶
灘險抵金華卜居陳氏第乍釋舟楫而見軒牕意頗適¶
然更長燭明奈此良夜何於是乎博奕之事講矣且長¶
行葉子博簺彈棊世無𫝊者打褐大小猪窩族鬼胡畫¶
數倉賭快之類皆鄙俚不經見藏酒摴蒱雙蹙融近漸¶
<pb:KR3j0185_WYG_101-81a>¶
廢絶選僊加减插闗火質魯任命無所施其智巧大小¶
象戯奕棊又唯可容二人獨采選打馬持為閨房雜戯¶
甞恨采選叢繁勞于檢閲彼能通者少難遇勍敵打馬¶
簡要而苦無文采按打馬世有二種一種一將十馬者¶
謂之闗西馬一種無將二十馬者謂之依經馬流行既¶
久各有圖經凡例可考行移賞罰互有同異又宣和間¶
人取二種馬參雜加减大約交加僥倖古意盡矣所謂¶
宣和馬者是矣予獨愛依經馬因取其賞罰互度每事¶
<pb:KR3j0185_WYG_101-81b>¶
作數語隨事附見使兒輩圖之不獨施之博徒實足貽¶
諸好事使千萬世後知命辭打馬始自易安居士也¶
<pb:KR3j0185_WYG_101-82a>¶
　　打馬圖目録¶
　　打馬圖¶
　　色様圖¶
　　打馬賦¶
　　鋪盆例¶
　　本采例¶
　　下馬例¶
　　行馬例¶
<pb:KR3j0185_WYG_101-82b>¶
　　打馬例¶
　　倒行例¶
　　入夾例¶
　　落塹例¶
　　倒盆例¶
　　賞帖例¶
　　賞擲例¶
<pb:KR3j0185_WYG_101-83a>¶
¶
<pb:KR3j0185_WYG_101-84a>¶
¶
<pb:KR3j0185_WYG_101-85a>¶
¶
<pb:KR3j0185_WYG_101-86a>¶
　　打馬圖(李清照/)¶
　打馬世有二種一種一將十馬者謂之闗西馬一種¶
　無將二十馬者謂之依經馬流行既久各有圖經凡¶
　例可考行移賞罰互有異同李易安獨取為閨房雅¶
　戯乃因依經馬取其賞罰互度每事作數語精妍工¶
　麗世罕其儔不僅施之博徒實足貽諸同好韻事竒¶
　人兩垂不朽矣¶
　　鋪盆¶
<pb:KR3j0185_WYG_101-86b>¶
凡置局二人至五人鈞聚錢置盆中臨時商量多寡從¶
衆然不可過四五人之數多則本采交錯多至喧閙矣¶
詞曰既先設席豈憚攫金便請著鞭謹令編埒罪而必¶
罰已從約法之三章賞必有功勿效遶床之大叫凡不¶
從衆議喧閙者罰十帖入盆¶
　　本采¶
凡第一擲謂之本采如擲賞罰色即不得認作本采詞¶
曰公車射䇿之初記其甲乙神武挂冠之日定彼去留¶
<pb:KR3j0185_WYG_101-87a>¶
汝其有始有終我則無偏無黨¶
　　下馬¶
凡馬每二十匹用犀象刻成或鑄銅為之如大錢様刻¶
其文為馬文各以馬名别之或只用錢各以錢文為别¶
仍雜采染其文詞曰夫勞多者賞必厚施重者報必深¶
或再見而取十官或一門而列三㦸又昔人君每有賜¶
臣下必先以乗馬焉晉襄公悔赦孟明解左驂而贈之¶
是也豐功重錫爾自取之予何厚薄焉¶
<pb:KR3j0185_WYG_101-87b>¶
　　行馬¶
凡馬局十一窩遇入窩不打賞一擲詞曰九陽數也或¶
數九而立窩窩險塗也故入窩而必賞既能據險一以¶
當干便可成功寡能敵衆請回後騎以避先登凡疊成¶
十馬方許過函谷闗十馬先過然後餘馬隨多少得過¶
自至函谷闗則少馬不許踰别人多馬詞曰自馬不礙¶
行百里者半九十汝其知乎方兹萬勒争先千羇競輳¶
得其中道止以半塗如能疊騎先馳方許後来繼進既¶
<pb:KR3j0185_WYG_101-88a>¶
施薄効須稍旌甄可倒半盆¶
凡疊足二十馬到飛龍院散采不得行直待自擲真本¶
采堂印碧油雁行兒拍板兒滿盆星諸賞采等及别人¶
擲自家真本采上次擲罰采方許過詞曰萬馬無聲恐¶
是銜枚之後千蹄不動疑乎立仗之時如能翠幕張油¶
黄扉啟印雁歸沙漠花發武陵歌筵之小板初齊天際¶
之流星暫聚或受彼罰或旌己勞或當謝事之時復過¶
出身之數語曰隣之薄家之厚也以此始者以此終乎¶
<pb:KR3j0185_WYG_101-88b>¶
皆得成功俱無後悔¶
　　打馬¶
凡多馬遇少馬㸃數相及即打去馬馬數同亦許打去¶
任便再下詞曰衆寡不敵其誰可當成敗有時夫復何¶
恨或徃而旋返有同虞國之留或去亦無傷有類塞翁¶
之失欲刷孟明五敗之耻好求曹劌一旦之功其勉後¶
圖我亦不汝棄¶
凡打去人全垜馬倒半盆被打人出局如願再下者亦¶
<pb:KR3j0185_WYG_101-89a>¶
許詞曰趙幟皆張楚歌盡起取功定霸一舉而成方西¶
隣責言豈可蟻封其處既南風不競固難金埒同居便¶
請回鞭不須戀廐¶
被打去全馬人願再下詞曰虧于一簣敗此垂成久伏¶
鹽車方登峻坂豈期一蹶遂失長塗恨群馬之皆空忿¶
前功之盡棄但素蒙剪拂不棄駑駘願守門闌再從驅¶
䇿訴風驤首已傷今日之障泥戀主銜恩更待明年之¶
春草¶
<pb:KR3j0185_WYG_101-89b>¶
　　倒行¶
凡遇打馬過疊馬遇入窩許倒行詞曰唯敵是求唯險¶
是據後騎欲来前馬反顧既將有為退亦何害語不云¶
乎日暮途逺故倒行而逆施之也¶
　　入夾¶
凡遇飛龍院下三路謂之夾散采不許行遇諸夾采方¶
許行詞曰昔晉襄公以二陵而勝者李亞子以夾寨而¶
興者禍福倚伏其何可知汝其勉之當取大捷¶
<pb:KR3j0185_WYG_101-90a>¶
　　落塹¶
凡尚乗局下一路謂之塹不行不打雖後有馬到亦同¶
落塹謂之同處患難直待自擲諸渾花賞采真本采傍¶
本采别人擲自家真本采傍本采上次擲罰采下次擲¶
真傍撞方許依元初下馬之數飛出飛盡為倒盆每飛¶
一匹賞一帖詞曰凜凜臨危正欲騰驤而去駸駸遇伏¶
忽驚穽塹之投項羽之騅方悲不逝𤣥徳之騎已出如¶
飛既勝以竒當旌其異請同凡列亦倒金盆¶
<pb:KR3j0185_WYG_101-90b>¶
　　倒盆¶
凡十馬先到函谷闗倒半盆打去人全馬倒半盆全馬¶
先到尚乗局為細滿倒倍盆遇尚乗局為麤滿倒一盆¶
落塹馬飛盡同麤滿倒一盆詞曰瑤池宴罷騏驥皆歸¶
大宛凱旋龍媒並入已窮長路安用揮鞭未賜弊帷尤¶
宜報主驥雖伏櫪萬里之志長存國正求賢千金之骨¶
不棄定收老馬欲取竒駒既以解請為三年之賜如圖¶
再戰願成他日之功¶
<pb:KR3j0185_WYG_101-91a>¶
　　賞帖¶
凡謂之賞帖者臨時商量用錢為一帖自擲諸渾花賞¶
采真傍本采各隨下馬匹數在局皆供别人擲人真傍¶
本采隨手真傍撞上次罰采各隨下馬匹數犯事人供¶
凡打馬得一馬賞一帖被打人供落塹飛出馬一匹賞¶
一帖在局人皆供¶
　　賞擲¶
凡自擲諸渾花諸賞采真傍本采打得馬疊得馬飛得¶
<pb:KR3j0185_WYG_101-91b>¶
馬皆賞一擲别人擲自家真傍本采上次擲罰采皆賞¶
一帖¶
<pb:KR3j0185_WYG_101-92a>¶
　　譜雙序¶
孔子有言不有博奕者乎為之猶賢乎已大抵人之從¶
事百役勞憊湫厎不可以久必務㳺息以澄神渫氣故¶
取諸博博之名號不同其志於戯一也然奕棊象戯家¶
澈户曉至雙陸打馬葉子視明瓊為標的非圖諜則無¶
以得彷彿雙陸最近古號雅戯以𫝊記考之獲四名曰¶
握槊曰長行曰波羅塞戯曰雙陸盖始於西竺流於曹¶
魏盛於梁陳魏齊隋唐之間我太宗皇帝播之聲詩紀¶
<pb:KR3j0185_WYG_101-92b>¶
於奎文雙有光焉閱時益久中州泯泯罕見而殊方偏¶
譯類能為之家君北歸余虞侍從容始得北雙之說南¶
遷真陽甞徃覲遂之番禺又聞所謂南雙者私竊自語¶
以為四荒之戯兹得其二亘遼以東或謂與南無殊惟¶
西僰踔逺叵得而詳當闕之以俟他日於是摭古審今¶
悉輯諸書所載彚而著之凡局馬之法與夫拖置入出¶
之度燦然於此謂之譜雙憶余通判常州時北客狎至¶
乗舸博雙連日夜不厭信使舉以訪余余反復諗之終¶
<pb:KR3j0185_WYG_101-93a>¶
不之解則雙之不絶者無幾矣是書固未能盡要已十¶
得八九覽者當自得云¶
<pb:KR3j0185_WYG_101-94a>¶
　　譜雙目録¶
　　　盤馬制度¶
　　北雙陸盤　　　　廣州雙陸板¶
　　大食雙陸毯　　　真臘闍婆雙陸板¶
　　　北雙陸¶
　　平雙陸　　　　　打間雙陸¶
　　回回雙陸　　　　七梁雙陸¶
　　三梁雙陸¶
<pb:KR3j0185_WYG_101-94b>¶
　　　廣州雙陸¶
　　囉嬴雙陸　　　　下囋雙陸¶
　　不打雙陸　　　　佛雙陸¶
　　三堆雙陸¶
　　　南番　東夷¶
　　四架八雙陸　　　南皮雙陸¶
　　大食雙陸(已上/南蕃)　　日本雙陸(東/夷)¶
　　　總録¶
<pb:KR3j0185_WYG_101-95a>¶
　　常局格制　　　　南北局例¶
　　事始　　盤馬　　骰子　　賭賽¶
　　名稱　　雜記¶
<pb:KR3j0185_WYG_101-96a>¶
¶
<pb:KR3j0185_WYG_101-97a>¶
¶
<pb:KR3j0185_WYG_101-98a>¶
¶
<pb:KR3j0185_WYG_101-99a>¶
¶
<pb:KR3j0185_WYG_101-100a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-100b>¶
　　平雙陸(一名契/丹雙陸)¶
凡置局二人白黒各以十五馬為數用骰子二據彩數¶
下馬白馬自右歸左黒馬自左歸右凡馬盡過門後方¶
許對彩拈出如白馬過門擲六二即出左後一梁左後¶
五梁馬遇他彩亦然拈馬先盡贏一籌或拈盡而敵馬¶
未拈贏雙籌¶
　　骰子今稱色數兒擲出重色渾花¶
　　俱呼為准謂如准么准六之類¶
<pb:KR3j0185_WYG_101-101a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-101b>¶
　　打間雙陸¶
下馬行馬出馬與平雙陸同凡馬十有五而十二馬歸¶
至一邉兩兩相比間一路無馬故謂之間贏一籌再成¶
又勝無止法或五路成雙一路馬單即不得籌¶
　　回回雙陸¶
布局行馬大抵與平雙陸相類但出局時不問㸃色多¶
少任意出兩馬¶
　　七梁雙陸(其詳附三/梁雙陸後)¶
<pb:KR3j0185_WYG_101-102a>¶
兩馬相比為梁十四馬行過一邉就七路雙立故曰七¶
梁凡成七梁贏一籌再成又勝他如平雙陸¶
<pb:KR3j0185_WYG_101-103a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-103b>¶
　　三梁雙陸(一名漢/家雙陸)¶
馬分為三以三骰子對彩而進行兩馬或三馬併行一¶
馬亦可局終拈出如常法¶
　　七梁雙陸¶
凡移馬再成七梁相並則又勝後梁有空再移馬成七¶
梁亦勝如起馬先盡而敵馬未成七梁則勝雙籌如未¶
成七梁馬未盡歸擲出大采但移動後一梁馬謂之掲¶
頭輸三籌不下¶
<pb:KR3j0185_WYG_101-104a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-104b>¶
　　囉贏雙陸¶
用骰子二隨彩下馬白馬自右歸左黒馬自左歸右番¶
禺人多為之南蕃亦能此行路出局如北地之平雙陸¶
<pb:KR3j0185_WYG_101-105a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-105b>¶
　　下囋雙陸¶
下馬出局與囉贏雙陸同凡遇雙彩(雙么雙二/雙三之類)併移四¶
馬如彩數謂如擲雙三則四馬皆進三路又賞一擲番¶
禺人多為之¶
　　不打雙陸¶
下馬出局如常法不用骰子置一人於暗處喝彩皆以¶
七為數或二五或么六或四三遇子不打故謂之不打¶
雙陸番禺人能之¶
<pb:KR3j0185_WYG_101-106a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-106b>¶
　　三堆陸¶
用二骰子為之各用十二馬更不布局遇彩旋丁每局¶
如常法馬六路置馬十二止在一門二門三門四¶
　　　(闕/)頭屋不過外六門與敵馬相望不復可打則¶
　　　(闕/)就一五路下馬謂如二四路各有雙馬則不¶
　　　(闕/)下馬得他彩方進十二馬入局足却¶
<pb:KR3j0185_WYG_101-107a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-107b>¶
　　佛雙雙陸¶
廣中兒輩置馬為三處如北地之三梁雙陸進馬出一¶
路置二番禺人能之¶
門胲屋六¶
或擲么五¶
又擲二四¶
擲彩拈出¶
<pb:KR3j0185_WYG_101-108a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-108b>¶
　　四架八雙陸¶
三佛齊闍婆真臘為之番禺人亦有能者用二骰子進¶
馬出局如囉贏雙陸惟馬子排置小異局終三馬作一¶
屋成五屋者謂之子匀贏兩局¶
　　南皮雙陸¶
南皮占城能之布局與四架八雙陸同進馬出局如常¶
法骰子以木或角為之而長無么六¶
<pb:KR3j0185_WYG_101-109a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-109b>¶
　　大食雙陸¶
以毯為局織成青地白路用三骰子馬分為七白馬居¶
右黒馬居左八門遇雙彩方得過(八門毯之四/角有八門也)十五馬¶
至外六門未散贏一籌雙彩賞一擲(雙么雙/二之類)渾花贏一¶
籌仍賞擲又渾花亦然(渾花謂三么/三二之類)馬先出贏小籌敵¶
馬未出己馬拈盡贏大籌如棋之籌局也¶
<pb:KR3j0185_WYG_101-110a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_101-110b>¶
　　日本雙陸¶
日本為盤濶可尺許長尺有五厚三寸刻其中為路置¶
二骰子於竹筒中撼而擲諸盤上視其采以行馬馬以¶
青白二色琉璃為之如中國棊子狀馬先歸一處者為¶
勝倭人甚好之兩人對局自朝至暮不已傍觀者亦移¶
日不去¶
<pb:KR3j0185_WYG_101-111a>¶
　　總録¶
　　常局格制¶
雙陸率以六為限其法左右各十二路號曰梁白黒各¶
十五馬右前六梁左後一梁各布五馬右後六梁二馬¶
左前二梁三馬白黒相偶用骰子二各以其彩行白馬¶
自右歸左黒馬自左歸右或以二骰之數共行一馬或¶
行二馬或移或疊凡馬單立則敵馬可擊兩馬相比為¶
一梁他馬既不得打亦不得同途凡遭打必候元入局¶
<pb:KR3j0185_WYG_101-111b>¶
處空位與彩相當始得下(謂如第二梁空今/擲得二彩則下)所打者未¶
下則他馬不得行至後六梁謂之疊梁凡疊梁已滿如¶
打得他馬即併馬於近下五路凡開後一梁為敵人地¶
若不獲他馬即盡移歸頭梁之内每擲視其彩拈出二¶
馬數有餘則取不足則否彩小不取則併移歸下梁常¶
須固兩馬不可移動動則頭破後六梁謂之末梁馬先¶
出盡為勝勝而他馬未歸梁或歸梁而無一馬出局則¶
勝雙籌凡賞罰之籌唯所約無有定數¶
<pb:KR3j0185_WYG_101-112a>¶
　　南北局例¶
北人以後一梁為胲(胲音/孩)前一梁為門(前一梁與後/一梁相隔)胲¶
門最緊有兩馬至胲謂之把胲拆一馬曰拆胲兩馬至¶
門謂之把門拆一馬曰拆門後六梁謂之宫馬歸梁曰¶
入宫狄仁傑所謂雙陸不勝宫中無子也兩馬相比為¶
梁一道不得過六馬十五馬過門欲出若五六路上馬¶
多則為頭重盖五六為大彩不常有若擲二三不可便¶
就大位拈馬須自頭梁移下則頭輕易出南雙陸從頭¶
<pb:KR3j0185_WYG_101-112b>¶
出謂之開脚兩子相比謂之做屋亦曰一門屋第一路¶
曰一門二路曰二門三路曰三門四路曰四門五路曰¶
胲屋六路曰六頭屋總謂之内六門後六路曰外六門¶
後第一路亦曰六頭子已出復入曰落子二子相比曰¶
縳(謂如四路上有馬再/有馬来即曰縳四)進一步曰上自出曰喫子十子¶
作一處亦可南人對局己見敗證則頻打不許成屋謂¶
之合碎(合碎猶言/翻局也)三佛齊闍婆占城曰質犁真臘曰莎¶
　　事始¶
<pb:KR3j0185_WYG_101-113a>¶
雙陸劉存馮鑑皆云魏曹植始製考之北史胡王之弟¶
為握槊之戯近入中國又考之竺貝雙陸出天竺名為¶
波羅塞戯然則外國有此戯久矣其流入中州則曹植¶
始之也(唐王績集云鬭彩/曹王之局謂此也)¶
　　盤馬¶
北雙陸盤如棊盤之半而長兩門二十四路皆刻出用¶
象牙實之以渤海㮦木為重盖不假施漆而塵垢不能¶
侵或以花石砌飾以木承之以白木為白馬烏木為黒¶
<pb:KR3j0185_WYG_101-113b>¶
馬富者以犀象為之馬底圓平而殺其上長三寸二分¶
上徑四分下徑寸一分大抵如今人家所用搗衣椎狀¶
番禺人以板為局布黒道而漆之或以紙或畫地為之¶
以黄楊木為白子桄榔木為黒子底平柄短如截柿如¶
浮屠形三佛齊闍婆占城真臘南皮以花梨木為板刀¶
劃成路多席地置板其上蕃王則板下以銅為簧如響¶
板然拍子時鏘然有聲以為樂以象牙為白子烏梅木¶
為黒子或以紅牙為黑子大食國以毯織成局白黒子¶
<pb:KR3j0185_WYG_101-114a>¶
與諸國同¶
　　骰子¶
三佛齊闍婆真臘大食以木為骰子六面南皮占城以¶
烏木或角為之長二寸許無么六三佛齊闍婆占城骰¶
子曰胡纏么曰薩二曰塗打三曰帝伽四曰暗(闕/)五曰¶
班滓六曰喃真臘骰子曰撒家么曰枚二曰枚毗三曰¶
琳四曰不琳毗五曰班六曰辛大食么曰亦二曰塗打¶
三曰拪打四曰察打五曰班打六曰失打¶
<pb:KR3j0185_WYG_101-114b>¶
　　賭賽¶
北人以金銀奴婢羊馬為博(以所獲男女或買/到人謂之奴婢)貧者以¶
杯酒勝負不問局數多者以十五籌為率先滿者勝少¶
至十籌或七八籌皆臨局計議技髙者饒一籌或三四¶
籌亦有明瓊未投先牽角頭黒馬歸第三梁謂之牽三¶
梁仍許先擲者番禺人以百緡至三二百緡約以三局¶
下至十緡貧者三數鐶至數十金髙者饒一子先歸一¶
㸃(一路/也)至六㸃或饒先擲三佛齊闍婆真臘南皮占城¶
<pb:KR3j0185_WYG_101-115a>¶
以金銀或千緡以三五局為率大食國以其國所用金¶
錢為博錢面文作象形¶
　　名稱¶
北人打雙陸曰打雙盤曰雙盤馬曰雙馬番禺打雙陸¶
曰打雙陸盤曰雙陸板馬曰雙陸子三佛齊闍婆占城¶
打雙陸曰巴僧板曰巴板馬曰姑茶一局曰薩枚大食¶
打雙陸曰吧吔(下音/齊)板曰毯馬曰揠一局曰亦¶
　　雜記¶
<pb:KR3j0185_WYG_101-115b>¶
北雙有五曰平雙陸曰三梁曰七梁曰打間曰回回平¶
雙陸易北人多能之三梁雙陸難能者什一而已(闕/)¶
打間合而言之曰梁間燕之茶肆多置局或五或六多¶
至十餘博者出錢以僦局如中州邸肆置棋具也漢人¶
契丹户置雙盤馬行亦令從者挾以出骰子入合撥中¶
(合撥華/言皮箧)番禺雙陸名有五曰下囋曰三推曰囉贏曰不¶
打曰佛雙陸下囋三推難囉贏不打易佛雙陸止孺兒¶
為之凡閭閻皂𨽻輩皆能此戯士大夫則否端康連恵¶
<pb:KR3j0185_WYG_101-116a>¶
四州亦頗有能者南蕃名有三曰四架八曰南皮曰大¶
食惟四架八番禺人能之¶
　¶
　¶
　¶
　¶
　¶
　¶
<pb:KR3j0185_WYG_101-116b>¶
　¶
　¶
　¶
　¶
　¶
　¶
　¶
　説郛卷一百一下¶
