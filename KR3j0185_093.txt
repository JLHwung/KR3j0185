# -*- mode: mandoku-view; -*-
#+TITLE: 說郛
#+DATE: 2015-08-24 23:26:55.272750
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷九十三上
<pb:KR3j0185_WYG_093-1a>¶
欽定四庫全書¶
　説郛卷九十三上　　　　元　陶宗儀　撰¶
　　茶經序¶
案周禮酒正之職辨四飲之物其三曰漿又漿人之職¶
供王之六飲水漿醴涼醫酏入于酒府鄭司農云以水¶
和酒也葢當時人率以酒醴為飲謂乎六漿酒之醨者¶
也何得姬公製爾雅云檟苦荼即不擷而飲之豈聖人¶
之純于用乎亦草木之濟人取捨有時也自周以降及¶
<pb:KR3j0185_WYG_093-1b>¶
于國朝茶事竟陵子陸季疵言之詳矣然季疵以前稱¶
茗飲者必渾以烹之與夫瀹蔬而啜者無異也季疵始¶
為經三卷由是分其源制其具教其造設其器命其煑¶
俾飲之者除痟而去癘雖疾醫之不若也其為利也於人¶
豈小哉余始得季疵書以為備矣後又獲其顧渚山記¶
二篇其中多茶事後又太原温從雲武威段&KR0008;之各補¶
茶事十數節並存於方冊茶之事由周至今竟無纎遺¶
矣昔晉杜育有荈賦季疵有茶謌余缺然于懷者謂有¶
<pb:KR3j0185_WYG_093-2a>¶
其具而不形于詩亦季疵之餘恨也遂為十詠寄天隨¶
子唐皮日休撰¶
<pb:KR3j0185_WYG_093-3a>¶
　　茶經卷上(陸羽/)¶
　　一之源¶
茶者南方之嘉木也一尺二尺迺至數十尺其巴山峽¶
川有兩人合抱者伐而掇之其樹如𤓰蘆葉如梔子花¶
如白薔薇實如栟櫚蒂如丁香根如胡桃(𤓰蘆木出廣/州似茶至苦)¶
(澁栟櫚蒲葵之屬其子似茶胡桃與/茶根皆下孕兆至瓦礫苖本上抽)其字或從草或從¶
木或草木并(從草當作茶其字出開元文字者義從木/當作&KR1431;其字出本草草木并作茶其字出)¶
(爾/雅)其名一曰茶二曰檟三曰蔎四曰茗五曰荈(周公云/檟苦荼)¶
<pb:KR3j0185_WYG_093-3b>¶
(陽執㦸云蜀西南人謂茶曰蔎郭𢎞農/云早取為茶晩取為茗或一曰荈耳)其地上者生爛¶
石中者生櫟壤(按櫟當從/石為礫)下者生黄土凡藝而不實植¶
而罕茂法如種𤓰三嵗可採野者上園者次陽崖隂林¶
紫者上緑者次笋者上牙者次葉卷上葉舒次隂山坡¶
谷者不堪採掇性凝滯結瘕疾茶之為用味至寒為飲¶
最宜精行儉德之人苦熱渴凝悶腦疼目澁四支煩百¶
節不舒聊四五啜與醍醐甘露抗衡也採不時造不精¶
雜以卉莽飲之成疾茶為累也亦猶人參上者生上黨¶
<pb:KR3j0185_WYG_093-4a>¶
中者生百濟新羅下者生髙麗有生澤州易州幽州檀¶
州者為藥無効況非此者設服薺苨使六疾不廖知人¶
參為累則茶累盡矣¶
　　二之具¶
籯(加追/反)一曰籃一曰籠一曰筥以竹織之受五升或一¶
㪷二㪷三㪷者茶人負以採茶也(籯漢書音盈所謂黄/金滿籯不如一經顔)¶
(師古云籯竹器/也容四升耳)¶
竈無用突者釜用唇口者¶
<pb:KR3j0185_WYG_093-4b>¶
甑或木或瓦匪腰而泥籃以箄之&KR1130;以系之始其蒸也¶
入乎箄既其熟也出乎箄釡涸注於甑中(甑不帶/而泥之)又以¶
榖木枝三亞者制之(○亞當作椏/木椏枝也)散所蒸牙笋并葉畏¶
流其膏¶
杵臼一曰碓惟恒用者佳¶
規一曰模一曰棬以鐵制之或圓或方或花¶
承一曰臺一曰砧以石為之不然以槐桑木半埋地中¶
遣無所揺動¶
<pb:KR3j0185_WYG_093-5a>¶
檐一曰衣以油絹或雨衫單服敗者為之以檐置承上¶
又以規置檐上以造茶也茶成舉而易之¶
芘莉(音杞/离)一曰嬴子一曰旁筤以二小竹長三尺軀二¶
尺五寸柄五寸以篾織方眼如圃人土羅闊二尺以列¶
茶也¶
棨一曰錐刀柄以堅木為之用穿茶也¶
樸一曰鞭以竹為之穿茶以解茶也¶
焙鑿地深二尺闊二尺五寸長一丈上作短牆髙二尺泥之¶
<pb:KR3j0185_WYG_093-5b>¶
貫削竹為之長二尺五寸以貫茶焙之¶
棚一曰棧以木構於焙上編木兩層髙一尺以焙茶也¶
茶之半乾升下棚全乾升上棚¶
穿(音/釧)江東淮南剖竹為之巴州峽山紉榖皮為之江東¶
以一斤為上穿半斤為中穿四兩五兩為小穿峽中以¶
一百二十斤為上穿八十斤為中穿五十斤為小穿¶
舊作釵釧之釧字或作貫串今則不然如磨扇彈鎖縫¶
五字文以平聲書之義以去聲呼之其字以穿名之¶
<pb:KR3j0185_WYG_093-6a>¶
育以木制之以竹編之以紙糊之中有隔上有覆下有¶
床傍有門掩一扇中置一器貯煻煨火令煴煴然江南¶
梅雨時焚之以火(育者以其/藏養為名)¶
　　三之造¶
凡採茶在二月三月四月之間茶之笋者生爛石沃土¶
長四五寸若薇蕨始抽凌露採焉茶之牙者發於藂薄¶
之上有三枝四枝五枝者選其中枝頴拔者採焉其日¶
有雨不採晴有雲不採晴採之蒸之擣之拍之焙之穿¶
<pb:KR3j0185_WYG_093-6b>¶
之封之茶之乾矣茶有千萬状鹵莽而言如胡人鞾者¶
蹙縮然(京錐/文也)犎牛臆者廉檐然(○犎音朋/野牛也)浮雲出山者¶
輪菌然輕飈拂水者涵澹然有如陶家之子羅膏土以¶
水澄泚之(謂澄/泥也)又如新治地者遇暴雨流潦之所經此¶
皆茶之精腴有如竹籜者枝幹堅實艱於蒸搗故其形¶
籭簁然(上离/下師)有如霜荷者莖葉凋沮易其狀貌故厥狀¶
委萃然此皆茶之瘠老者也自採至于封七經目自胡¶
靴至于霜荷八等或以光黒平正言嘉者斯鑒之下也¶
<pb:KR3j0185_WYG_093-7a>¶
以皺黄坳垤言嘉者鑒之次也若皆言嘉及皆言不嘉¶
者鑒之上也何者出膏者光含膏者皺宿製者則黒日¶
成者則黄蒸壓則平正縱之則坳垤此茶與草木葉一¶
也茶之否臧存於口訣¶
<pb:KR3j0185_WYG_093-8a>¶
　　茶經卷中¶
　　四之器¶
風爐(灰承/)¶
　風爐以銅鐵鑄之如古鼎形厚三分縁闊九分令六¶
　分虚中致其杇墁凡三足古文書二十一字一足云¶
　坎上㢲下離于中一足云體均五行去百疾一足云¶
　聖唐滅(缺/)明年鑄其三足之間設三窓底一窓以為¶
　通飈漏燼之所上並古文書六字一窓之上書伊公¶
<pb:KR3j0185_WYG_093-8b>¶
　二字一窓之上書&KR0325;陸二字一窓之上書氏茶二字¶
　所謂伊公&KR0325;陸氏茶也置墆&KR0008;於其内設三格各畫¶
　卦其一格有翟焉翟者火禽也畫一卦曰離其一格¶
　有彪焉彪者風獸也畫一卦曰㢲其一格有魚焉魚¶
　者水蟲也畫一卦曰坎㢲主風離主火坎主水風能¶
　興火火能熟水故備其三卦焉其飾以連葩垂蔓曲¶
　水方文之類其爐或鍛鐵為之或運泥為之其灰承¶
　作三足鐵柈擡之¶
<pb:KR3j0185_WYG_093-9a>¶
筥¶
　筥以竹織之髙一尺二寸徑闊七寸或用藤作木楦¶
　(○楦古/筥字)如筥形織之六出圓眼其底葢若利篋口鑠¶
　之¶
炭檛¶
　炭檛以鐵六稜制之長一尺鋭一豐中執細頭系一¶
　小&KR0008;以飾檛也若今之河隴軍人木吾也或作鎚或¶
　作斧隨其便也¶
<pb:KR3j0185_WYG_093-9b>¶
火筴¶
　火筴一名筯若常用者圓直一尺三寸頂平截無䓗¶
　臺勾鏁之屬以鐵或熟銅製之¶
鍑(音輔或作/釡或作鬴)¶
　鍑以生鐵為之今人有業冶者所謂急鐵其鐵以耕¶
　刀之趄鍊而鑄之内模土而外模沙土滑於内易其¶
　摩滌沙澁於外吸其炎熖方其耳以正令也廣其縁¶
　以務逺也長其臍以守中也臍長則沸中沸中則末¶
<pb:KR3j0185_WYG_093-10a>¶
　易揚末易揚則其味淳也洪州以瓷為之萊州以石¶
　為之瓷與石皆雅器也性非堅實難可持久用銀為¶
　之至潔但涉於侈麗雅則雅矣潔亦潔矣若用之恒¶
　而卒歸於銀也¶
交床¶
　交床以十字交之剜中令虛以支鍑也¶
夾¶
　夾以小青竹為之長一尺二寸令一寸有節節已上¶
<pb:KR3j0185_WYG_093-10b>¶
　剖之以炙茶也彼竹之篠津潤于火假其香潔以益¶
　茶味恐非林谷間莫之致或用精鐵熟銅之類取其¶
　久也¶
紙囊¶
　紙囊以剡藤紙白厚者來縫之以貯所炙茶使不泄¶
　其香也¶
碾(拂末/)¶
　碾以橘木為之次以梨桑桐柘為之内圓而外方内¶
<pb:KR3j0185_WYG_093-11a>¶
　圓備於運行也外方制其傾危也内容墮而外無餘¶
　木墮形如車輪不輻而軸焉長九寸闊一寸七分墮¶
　徑三寸分中厚一寸邊厚半寸軸中方而執圓其拂¶
　末以鳥羽製之¶
羅合¶
　羅末以合葢貯之以則置合中用巨竹剖而屈之以¶
　紗絹衣之其合以竹節為之或屈杉以漆之髙三寸¶
　葢一寸底二寸口徑四寸¶
<pb:KR3j0185_WYG_093-11b>¶
則¶
　則以海貝蠣蛤之屬或以銅鐵竹七策之類則者量¶
　也准也度也凢煑水一升用末方寸七若好薄者减¶
　嗜濃者增故云則也¶
水方¶
　水方以椆(音胄木/名也)木槐楸梓等合之其裏并外縫漆¶
　之受一斗¶
漉水囊¶
<pb:KR3j0185_WYG_093-12a>¶
　漉水囊若常用者其格以生銅鑄之以備水濕無有¶
　苔穢腥澁意以熟銅苔穢鐵腥澁也林栖谷隠者或¶
　用之竹木木與竹非持久涉逺之具故用之生銅其¶
　囊織青竹以捲之裁碧縑以縫之細翠鈿以綴之又¶
　作緑油囊以貯之圓徑五寸柄一寸五分¶
瓢¶
　瓢一曰犧杓剖瓠為之或刋木為之晉舍人杜毓荈¶
　賦云酌之以匏匏瓢也口濶脛薄柄短永嘉中餘姚¶
<pb:KR3j0185_WYG_093-12b>¶
　人虞洪入瀑布山採茗遇一道士云吾丹丘子祈子¶
　他日甌犧之餘乞相遺也犧木杓也今常用以䔧木¶
　為之¶
竹夾¶
　竹夾或以桃栁蒲葵木為之或以柿心木為之長一¶
　尺銀裹兩頭¶
鹺簋(揭/)¶
　鹺簋以瓷為之圓徑四寸若合形(或即今/盒字)或甁或壘¶
<pb:KR3j0185_WYG_093-13a>¶
　貯鹽花也其揭竹制長四寸一分闊九分揭策也¶
熟盂¶
　熟盂以貯熟水或瓷或沙受二升¶
盌¶
　盌越州上鼎州次婺州次岳州次夀州洪州次或者¶
　以邢州處越州上殊為不然若邢瓷類銀越瓷類玉¶
　邢不如越一也若邢瓷類雪則越瓷類冰邢不如越¶
　二也邢瓷白而茶色丹越瓷青而茶色緑邢不如越¶
<pb:KR3j0185_WYG_093-13b>¶
　三也晉杜毓荈賦所謂器澤陶揀出自東甌甌越也¶
　甌越州上口脣不卷底卷而淺受半斤已下越州瓷¶
　岳瓷皆青青則益茶茶作白紅之色邢州瓷白茶色¶
　紅夀州瓷黄茶色紫洪州瓷褐茶色黑悉不宜茶¶
畚¶
　畚以白蒲捲而編之可貯盌十枚或用筥其紙帊以¶
　剡紙夾縫令方亦十之也¶
札¶
<pb:KR3j0185_WYG_093-14a>¶
　札緝栟櫚皮以茱茰木夾而縛之或截竹束而管之¶
　若巨筆形¶
滌方¶
　滌方以貯滌洗之餘用楸木合之制如水方受八升¶
滓方¶
　滓方以集諸滓製如滌方處五升¶
巾¶
　巾以絁布為之長二尺作二枚互用之以潔諸器¶
<pb:KR3j0185_WYG_093-14b>¶
具列¶
　具列或作床或作架或純木純竹而製之或木或竹¶
　黄黒可扄而漆者長三尺闊二尺髙六寸具列者悉¶
　斂諸器物悉以陳列也¶
都籃¶
　都籃以悉設諸器而名之以竹篾内作三角方眼外¶
　以雙蔑闊者經之以單篾纎者縛之遞壓雙經作方¶
　眼使玲瓏髙一尺五寸底濶一尺髙二寸長二尺四¶
<pb:KR3j0185_WYG_093-15a>¶
　寸濶二尺¶
<pb:KR3j0185_WYG_093-16a>¶
　　茶經卷下¶
　　五之煑¶
凡炙茶慎勿於風燼間炙熛熖如鑚使炎涼不均持以¶
逼火屢其飜正候炮(普教/反)出培塿狀蝦蟆背然後去火¶
五寸卷而舒則本其始又炙之若火乾者以氣熟止日¶
乾者以柔止其始若茶之至嫩者蒸罷熱搗葉爛而牙¶
笋存焉假以力者持千鈞杵亦不之爛如漆科珠壯士¶
接之不能駐其指及就則似無禳骨也炙之則其節若¶
<pb:KR3j0185_WYG_093-16b>¶
倪倪如嬰兒之臂耳既而承熱用紙囊貯之精華之氣¶
無所散越候寒末之(末之上者其屑如細米/末之下者其屑如菱角)其火用炭¶
次用勁薪(謂桑槐桐/櫪之類也)其炭曾經燔炙為膻膩所及及膏¶
木敗器不用之(膏木為栢桂檜也/敗器為朽廢器也)古人有勞薪之味信¶
哉其水用山水上江水中井水下(荈賦所謂水則岷/方之注挹彼清流)其¶
山水揀乳泉石池漫流者上其瀑湧湍潄勿食之久食¶
令人有頸疾又多别流於山谷者澄浸不洩自火天至¶
霜郊以前或潜龍蓄毒於其間飲者可決之以流其惡¶
<pb:KR3j0185_WYG_093-17a>¶
使新泉涓涓然酌之其江水取去人逺者井取汲多者¶
其沸如魚目微有聲為一沸縁邊如湧泉連珠為二沸¶
騰波皷浪為三沸已上水老不可食也初沸則水合量¶
調之以鹽味謂棄其啜餘(啜嘗也市税/反又市悦反)無迺&KR3566;&KR3203;而鍾¶
其一味乎(上古暫反下味/濫反無味也)第二沸出水一瓢以竹筴環¶
激湯心則量未當中心而下有頃勢若奔濤濺沫以所¶
出水止之而育其華也凡酌置諸盌令沫餑均(字書并/本草餑)¶
(均茗沫也/蒲笏反)沬餑湯之華也華之薄者曰沫厚者曰餑細¶
<pb:KR3j0185_WYG_093-17b>¶
輕者曰花如棗花漂漂然於環池之上又如迴潭曲渚¶
青萍之始生又如晴天爽朗有浮雲鱗然其沫者若緑¶
錢浮於水渭又如菊英墮於樽俎之中餑者以滓煑之¶
及沸則重華累沫皤皤然若積雪耳荈賦所謂煥如積¶
雪煜若春&KR1929;有之第一煑水沸而棄其沫之上有水膜¶
如黒雲母飲之則其味不正其第一者為雋永(徐縣全/縣二反)¶
(至美者曰雋永雋味也永長也史長/曰雋永漢書蒯通著雋永二十篇也)或留熟以貯之以¶
備育華救沸之用諸第一與第二第三盌次之第四第¶
<pb:KR3j0185_WYG_093-18a>¶
五盌外非渴甚莫之飲凡煑水一升酌分五盌(盌數少/至三多)¶
(至五若人多/至十加兩爐)乗熱連飲之以重濁凝其下精英浮其上¶
如冷則精英隨氣而渴飲啜不消亦然矣茶性儉不宜¶
廣則其味黯淡且如一滿盌啜半而味寡況其廣乎其¶
色縮也其馨&KR3590;也(香至美曰/&KR3590;&KR3590;音備)其味甘檟也不甘而苦荈¶
也啜苦咽甘茶也(一本云其味苦而不甘/檟也甘而不苦荈也)¶
　　六之飲¶
翼而飛毛而走呿而言此三者俱生於天地間飲啄以¶
<pb:KR3j0185_WYG_093-18b>¶
活飲之時義逺矣哉至若救渴飲之以漿蠲憂忿飲之¶
以酒蕩昏寐飲之以茶茶之為飲發乎神農氏聞於魯¶
周公齊有晏嬰漢有揚雄司馬相如吳有韋曜晉有劉¶
琨張載逺祖納謝安左思之徒皆飲焉滂時浸俗盛於¶
國朝兩都并荆俞(○俞當作/渝巴渝也)間以為比屋之飲飲有觕¶
茶散茶末茶餅茶者乃斫乃熬乃煬乃舂貯於瓶缶之¶
中以湯沃焉謂之痷茶或用葱薑棗橘皮茱茰薄荷之¶
等煑之百沸或揚令滑或煑去沫斯溝渠間棄水耳而¶
<pb:KR3j0185_WYG_093-19a>¶
習俗不已於戲天育萬物皆有至妙人之所工但獵淺¶
易所庇者屋屋精極所著者衣衣精極所飽者飲食食¶
與酒皆精極之茶有九難一曰造二曰别三曰器四曰¶
火五曰水六曰炙七曰末八曰煑九曰飲隂採夜焙非¶
造也嚼味嗅香非别也羶鼎腥甌非器也膏薪庖炭非¶
火也飛湍壅潦非水也外熟内生非炙也碧粉縹塵非¶
末也操艱攪遽非煑也夏興冬廢非飲也夫珍鮮馥烈¶
者其盌數三次之者盌數五若坐客數至五行三盌至¶
<pb:KR3j0185_WYG_093-19b>¶
七行五盌若六人已下不約盌數但闕一人而已其雋¶
永補所闕人¶
　　七之事¶
三皇炎帝神農氏周魯周公旦齊相晏嬰漢仙人丹丘¶
子黄山君司馬文園令相如揚執㦸雄吳歸命侯韋太¶
傅𢎞嗣晉惠帝劉司空琨琨兄子兖州刺史演張黄門¶
孟陽傅司𨽻咸江洗馬統孫參軍楚左記室太沖陸吳¶
興納納兄子會稽内史俶謝冠軍安石郭𢎞農璞桓揚¶
<pb:KR3j0185_WYG_093-20a>¶
州温杜舍人毓武康小山寺釋法瑶沛國夏侯愷餘姚¶
虞洪北地傅㢲丹陽𢎞君舉髙安任育長(育長任膽字/元本遺長字)¶
(今增/之)宣城秦精燉煌單道開剡縣陳務妻廣陵老姥河¶
内山謙之後魏瑯琊王肅宋新安王子鸞鸞弟豫章王¶
子尚鮑昭妺令暉八公山沙門譚濟齊世祖武帝梁劉¶
廷尉陶先生𢎞景皇朝徐英公勣¶
神農食經茶茗久服人有力悦志¶
周公爾雅檟苦荼廣雅云荆巴間採葉作餅葉老者餅¶
<pb:KR3j0185_WYG_093-20b>¶
成以米膏出之欲煑茗飲先炙令赤色搗末置瓷器中¶
以湯澆覆之用葱薑橘子芼之其飲醒酒令人不眠¶
晏子春秋嬰相齊景公時食脫粟之飯炙三戈五卵茗¶
菜而已¶
司馬相如凡將篇烏啄桔梗芫華&KR0323;冬貝母木蘖蔞芩¶
草芍藥桂漏蘆蜚廉雚菌荈詫白斂白芷菖蒲芒消莞¶
椒茱茰¶
方言蜀西南人謂茶曰蔎¶
<pb:KR3j0185_WYG_093-21a>¶
吳志韋曜傳孫皓每饗宴坐席無能否率以七升為限雖¶
不盡入口皆澆灌取盡曜飲酒不過三升皓初禮異密¶
賜茶荈以代酒¶
晉中興書陸納為吳興太守時衛將軍謝安常欲詣納¶
(晉書云納為/吏部尚書)納兄子俶恠納無所備不敢問之乃私蓄¶
數十人饌安既至所設唯茶果而已俶遂陳盛饌珍羞¶
畢具及安去納杖俶四十云汝既不能光益文叔奈何¶
穢吾素業¶
<pb:KR3j0185_WYG_093-21b>¶
晉書桓温為揚州牧性儉每讌飲唯下七奠拌茶果而¶
已¶
捜神記夏侯愷因疾死宗人字茍奴察見鬼神見愷來¶
収馬并病其妻著平上幘單衣入坐生時西壁大床就¶
人覔茶飲¶
劉琨與兄子南兖州刺史演書云前得安州乾薑一斤¶
桂一斤黄芩一斤皆所須也吾體中潰悶常仰其茶汝¶
可置之(潰當/作憒)¶
<pb:KR3j0185_WYG_093-22a>¶
傅咸司𨽻教曰聞南方有以囷蜀嫗作茶粥賣為廉事¶
打破其器具乃又賣餅於市而禁茶粥以蜀姥何哉¶
神異記餘姚人虞洪入山採茗遇一道士牽三青牛引¶
洪至瀑布山曰予丹丘子也聞子善具飲常思見惠山¶
中有大茗可以相給祈子他日有甌犧之餘乞相遺也¶
因具奠祀後常令家人入山獲大茗焉¶
左思嬌女詩吾家有嬌女皎皎頗白晳小字為紈素口¶
齒自清歴有姊字惠芳眉目粲如畫馳鶩翔園林果下¶
<pb:KR3j0185_WYG_093-22b>¶
皆生摘貪華風雨中倐忽數百適心為茶荈劇吹嘘對¶
鼎䥶¶
張孟陽登成都樓詩云借問揚子舍想見長卿廬程十¶
累千金驕侈擬五都門有連騎客翠帶腰吳彄鼎食隨¶
時進百和妙且殊披林採秋橘臨江釣春魚黒子過龍¶
醢果饌踰蟹蝑芳茶冠六情溢味播九區人生茍安樂¶
兹土聊可娛¶
傅㢲七誨蒲桃宛柰齊柿燕栗峘陽黄梨巫山朱橘南¶
<pb:KR3j0185_WYG_093-23a>¶
中茶子西極石蜜¶
𢎞君舉食檄寒温既畢應下霜華之茗三爵而終應下¶
諸蔗木𤓰元李楊梅五味橄欖懸豹葵羮各一杯¶
孫楚歌茱茰出芳樹顛鯉魚出洛水泉白鹽出河東美¶
䜴出魯淵薑桂茶荈出巴蜀椒橘木蘭出髙山蓼蘇出¶
溝渠精稗出中田¶
華陀食論苦茶久食益意思¶
壺居士食忌苦茶久食羽化與韭同食令人體重¶
<pb:KR3j0185_WYG_093-23b>¶
郭璞爾雅注云樹小似梔子冬生葉可煑羮飲今呼早¶
取為茶晚取為茗或一曰荈蜀人名之苦荼¶
世説任瞻字育長少時有令名自過江失志既下飲問¶
人云此為茶為茗覺人有怪色乃自申明云向問飲為熟¶
為冷耳(下飲謂/設茶也)¶
續捜神記晉武帝世宣城人秦精常入武昌山採茗遇一¶
毛人長丈餘引精至山下示以&KR3991;茗而去俄而復還乃¶
探懷中橘以遺精精怖負茗而歸¶
<pb:KR3j0185_WYG_093-24a>¶
晉四王起事惠帝䝉塵還洛陽黄門以瓦盂盛茶上至¶
尊¶
異苑剡縣陳務妻少與二子寡居好飲茶茗以宅中有¶
古塚每飲輒先祀之二子患之曰古塚何知徒以勞意¶
欲掘去之母苦禁而止其夜夢一人云吾止此塚三百¶
餘年卿二子恒欲見毁賴相保護又享吾佳茗雖潜壤¶
朽骨豈&KR0111;翳桑之報及曉於庭中獲錢十萬似久埋者¶
但貫新耳母告二子慙之從是禱欽愈甚¶
<pb:KR3j0185_WYG_093-24b>¶
廣陵耆老𫝊晉元帝時有老姥每旦獨提一器茗往市¶
鬻之市人競買自旦至夕其器不减所得錢散路傍孤¶
貧乞人人或異之州法曹縶之獄中至夜老姥執所鬻¶
茗器從獄牖中飛出¶
藝術𫝊燉煌人單道開不畏寒暑常服小石子所服藥¶
有松桂蜜之氣所飲茶蘇而已¶
釋道該説續名僧𫝊宋釋法瑶姓楊氏河東人永嘉中¶
過汪遇沈臺真請真君武康小山寺年垂懸車(○懸車/喻日入)¶
<pb:KR3j0185_WYG_093-25a>¶
(之候指人垂老時也淮南子曰/日至悲泉爰息其馬亦此意也)飯所飲茶永明中勑吳¶
興禮致上京年七十九¶
宋江氏家傳江統字應遷愍懷太子洗馬常上疏諫云¶
今西園賣醯麫藍子菜茶之屬虧敗國體¶
宋録新安王子鸞豫章王子尚詣曇濟道人於八公山¶
道人設茶茗子尚味之曰此甘露也何言茶茗¶
王微雜詩寂寂掩髙閣寥寥空廣厦待君竟不歸收領¶
今就檟¶
<pb:KR3j0185_WYG_093-25b>¶
鮑昭妺令暉著香茗賦¶
南齊世祖武皇帝遺詔我靈座上慎勿以牲為祭但設¶
餅果茶飲乾飯酒脯而已¶
梁劉孝綽謝晉安王餉米等啟傳詔李孟孫宣教㫖垂¶
賜米酒𤓰筍菹脯酢茗八種氣苾新城味芳雲松江潭¶
抽節邁昌荇之珍疆場擢翹越葺精之美羞非純束野¶
麏裛似雪之鱸鮓異陶瓶河鯉操如瓊之粲茗同食荈¶
酢類望柑免千里宿舂省三月種聚小人懷惠大懿難¶
<pb:KR3j0185_WYG_093-26a>¶
忘¶
陶宏景雜録苦茶輕換膏昔丹丘子黄山君服之¶
後魏録瑯琊王肅仕南朝好茗飲蓴羮及還北地又好¶
羊肉酪漿人或問之茗何如酪肅曰茗不堪與酪為奴¶
桐君録西陽武昌廬江晋陵好茗皆東人作清茗茗有¶
餑飲之宜人凡可飲之物皆多取其葉天門冬㧞揳取¶
根皆益人又巴東别有真茗茶煎飲令人不眠俗中多¶
煮檀葉并大皁李作茶並冷又南方有𤓰蘆木亦似茗¶
<pb:KR3j0185_WYG_093-26b>¶
至苦澁取為屑茶飲亦可通夜不眠煮鹽人但資此飲¶
而交廣最重客來先設乃加以香芼輩¶
坤元録辰州溆浦縣西北三百五十里無射山云蠻俗¶
當吉慶之時親族集㑹歌舞于山上山多茶樹¶
括地圖臨遂縣東一百四十里有茶溪¶
山謙之吳興記烏程縣西二十里有温山出御荈¶
夷陵圖經黄牛荆門女觀望州等山茶茗出焉¶
永嘉圖經永嘉縣東三百里有白茶山¶
<pb:KR3j0185_WYG_093-27a>¶
淮隂圖經山陽縣南二十里有茶坡¶
茶陵圖經云茶陵者所謂陵谷生茶茗焉本草木部茗¶
苦茶味甘苦微寒無毒主瘻瘡利小便去痰渴熱令人¶
少睡秋採之苦主下氣消食注云春採之¶
本草菜部苦荼一名茶一名選一名游冬生益州川谷¶
山陵道傍凌冬不死三月三日採乾注云疑此即是今¶
茶一名茶令人不眠本草注按詩云誰謂荼苦又云堇¶
荼如飴皆苦菜也陶謂之苦茶木類非菜流茗春採謂¶
<pb:KR3j0185_WYG_093-27b>¶
之苦茶(途遐/反)¶
枕中方療積年瘻苦茶蜈蚣並炙令香熟等分搗篩煑¶
甘草湯洗以末傅之¶
孺子方療小兒無故驚蹶以苦茶葱鬚煑服之¶
　　八之出¶
山南以峽州上(峽州生逺安宜都/夷陵三縣山谷)襄州荆州次(襄州生/南鄣縣)¶
(山谷荆州生/江陵縣山谷)衡州下(生衡山茶陵/二縣山谷)金州梁州又下(金州/生西)¶
(城安康二縣山谷梁州/生襄城金牛二縣山谷)淮南㠯光州上(生光山縣黄頭/港者與峽州同)¶
<pb:KR3j0185_WYG_093-28a>¶
義陽郡舒州次(生義陽縣鍾山者與襄州同舒/州生太湖縣潜山者與荆州同)夀州下¶
(盛唐縣生霍山/者與衡山同也)蘄州黄州又下(蘄州生黄梅縣山谷黄/州生麻城縣山谷並與)¶
(荆州梁/州同也)浙西以湖州上(湖州生長城縣顧渚山谷與峽/州光州同生山桑儒師二寺白)¶
(茅山懸腳嶺與襄州荆南義陽郡同生鳯亭山㐲翼間/飛雲曲水二寺啄木嶺與夀州常州同生安吉武康二)¶
(縣山谷與金/州梁州同)常州次(常州義興縣生君山懸腳嶺北峯/下與荆州義陽郡同生圈嶺善權)¶
(寺石亭山/與舒州同)宣州杭州睦州歙州下(宣州生宣城縣雅山/與蘄州同太平縣生)¶
(上睦臨睦與黄州同杭州臨安於潜二縣生上目山與/舒州同錢塘生天竺靈隠二寺睦州生桐廬縣山谷歙)¶
(州生婺源山/谷與衡州同)潤州蘇州又下(潤州江寧縣生傲山蘇州/長洲縣生洞庭山與金州)¶
<pb:KR3j0185_WYG_093-28b>¶
(蘄州梁/州同)劍南以彭州上(生九隴縣馬鞍山至/徳寺棚口與襄州同)綿州蜀州¶
次(綿州龍安縣生松嶺闗與荆州同其西昌昌明神泉/縣西山者並佳有過松嶺者不堪採蜀州青城縣生)¶
(丈人山與綿州同青/城縣有散茶木茶)卭州次雅州瀘州下(雅州百丈山/名山瀘州瀘)¶
(川者與金/州同也)眉州漢州又下(眉州丹校縣生鐵山者漢州/綿竹縣生竹山者與潤州同)¶
浙東以越州上(餘姚縣生瀑布泉嶺曰仙茗/大者殊異小者與襄縣同)明州婺州¶
次(明州鄞縣生榆筴村婺州/東陽縣東目山與荆州同)台州下(台州曺縣生赤/城者與歙州同)黔¶
中生恩州播州費州夷州江南生鄂州袁州吉州嶺南¶
生福州建州韶州象州(福州生閩方/山山隂縣也)其恩播費夷鄂袁吉¶
<pb:KR3j0185_WYG_093-29a>¶
福建泉韶象十一州未詳往往得之其味極佳¶
　　九之畧¶
其造具若方春禁火之時於野寺山園叢手而掇乃蒸¶
乃舂乃復以火乾之則又棨樸焙貫棚穿育等七事皆¶
廢其煑器若松間石上可坐則具列廢用槁薪鼎櫪之¶
屬則風爐灰承炭檛火筴交牀等廢若瞰泉臨澗則水¶
方滌方漉水囊廢若五人已下茶可味而精者則羅廢¶
若授藟躋嵓引絙入洞於山口炙而末之或紙包合貯¶
<pb:KR3j0185_WYG_093-29b>¶
則碾拂末等廢既瓢盌筴札熟盂醝簋悉以一筥盛之¶
則都籃廢但城邑之中王公之門二十四器闕一則茶¶
廢矣¶
　　十之圖¶
以絹素或四幅或六幅分布寫之陳諸座隅則茶之源¶
之具之造之器之煑之飲之事之出之畧目擊而存於¶
是茶經之始終備焉¶
<pb:KR3j0185_WYG_093-30a>¶
　　茶録(蔡襄/)¶
　茶論¶
　　色¶
茶色貴白而餅茶多以珍膏油(去/聲)其面故有青黄紫黒¶
之異善别茶者正如相工之眎人氣色也隠然察之於¶
内以肉理潤者為上既己末之黄白者受水昏重青白¶
者受水詳明故建安人鬬試以青白勝黄白¶
　　香¶
<pb:KR3j0185_WYG_093-30b>¶
茶有真香而入貢者微以龍腦和膏欲助其香建安民¶
間試茶皆不入香恐奪其真若烹㸃之際又雜珍果香¶
草其奪益甚正當不用¶
　　味¶
茶味主於甘滑惟北苑鳯凰山連屬諸焙所産者味佳¶
隔溪諸山雖及時加意製作色味皆重莫能及也又有¶
水泉不甘能損茶味前世之論水品者以此¶
　　藏茶¶
<pb:KR3j0185_WYG_093-31a>¶
茶宜蒻葉而畏香藥喜温燥而忌溼冷故收藏之家以¶
蒻葉封裹入焙中兩三日一次用火常如人體温温則¶
禦濕潤若火多則茶焦不可食¶
　　炙茶¶
茶或經年則香色味皆陳於浄器中以沸湯漬之刮去¶
膏油一兩重乃止以鈐箝之微火炙乾然後碎碾若當¶
年新茶則不用此説¶
　　碾茶¶
<pb:KR3j0185_WYG_093-31b>¶
碾茶先以浄紙密裹搥碎然後熟碾其大要旋碾則色¶
白或經宿則色已昏矣¶
　　羅茶¶
羅細則茶浮麤則沫浮¶
　　候湯¶
候湯最難未熟則沫浮過熟則茶沈前世謂之蟹眼者¶
過熟湯也况瓶中煑之不可辨故曰候湯最難¶
　　熁盞¶
<pb:KR3j0185_WYG_093-32a>¶
凡欲㸃茶先須熁盞令熱冷則茶不浮¶
　　㸃茶¶
茶少湯多則雲脚散湯少茶多則粥面聚(建人謂之/雲脚粥面)鈔¶
茶一錢七先注湯調令極匀又添注入環迴擊拂湯上¶
盞可四分則止眎其面色鮮白著盞無水痕為絶佳建¶
安鬬試以水痕先者為負耐久者為勝故較勝負之説¶
曰相去一水兩水¶
　器論¶
<pb:KR3j0185_WYG_093-32b>¶
　　茶焙¶
茶焙編竹為之裹以蒻葉葢其上以収火也隔其中以¶
有容也納火其下去茶尺許常温温然所以養茶色香¶
味也¶
　　茶籠¶
茶不入焙者宜密封裹以蒻籠盛之置髙處不近濕氣¶
　　砧椎¶
砧椎葢以砧茶砧以木為之椎或金或鐵取於便用¶
<pb:KR3j0185_WYG_093-33a>¶
　　茶鈐¶
茶鈐屈金鐵為用以炙茶¶
　　茶碾¶
茶碾以銀或鐵為之黄金性柔銅及䃋石皆能生鉎(音/星)¶
不入用¶
　　茶羅¶
茶羅以絶細為佳羅底用蜀東川鵝溪畫絹之密者投¶
湯中揉洗以羃之¶
<pb:KR3j0185_WYG_093-33b>¶
　　茶盞¶
茶色白宜黒盞建安所造者紺黒紋如兔毫其柸微厚¶
熁之久熱難冷最為要用出他處者或薄或色紫皆不¶
及也其青白盞鬭試自不用¶
　　茶匙¶
茶匙要重擊拂有力黄金為上人間以銀鐵為之竹者¶
輕建茶不取¶
　　湯瓶¶
<pb:KR3j0185_WYG_093-34a>¶
瓶要小者易候湯又㸃茶江湯有凖黄金為上人間以¶
銀鐵或瓷石為之¶
<pb:KR3j0185_WYG_093-35a>¶
　　試茶録(子安/)¶
隄&KR0545;七閩山川特異峻極迴環勢絶如甌其陽多銀銅¶
其隂孕鉛鐵厥土赤墳厥植惟茶會建而上羣峯益秀¶
迎抱相向草木叢條水多黄金茶生其間氣味殊美豈¶
非山川重複土地秀粹之氣鍾於是而物得以宜歟北¶
苑西距建安之洄溪二十里而近東至東宫百里而遥¶
(姬名有三十六/東東宫其一也)過洄溪踰東宫則僅能成餅耳獨北苑¶
連屬諸山者最勝北苑前枕溪流北涉數里茶皆氣弇¶
<pb:KR3j0185_WYG_093-35b>¶
然色濁味尤薄惡況其逺者乎亦猶橘過淮為枳也近¶
蔡公作茶録亦云隔溪諸山雖及時加意製造色味皆¶
重矣今北苑焙風氣亦殊先春朝隮常雨霽則霧露昏¶
蒸晝午猶寒故茶宜之茶宜髙山之隂而喜日陽之早¶
自北苑鳯山南直苦竹園頭東南屬張坑頭皆髙逺先¶
陽處嵗發常早芽極肥乳非民間所比次出壑源嶺髙¶
土決地茶味甲於諸焙丁謂亦云鳯山髙不百丈無危¶
峯絶崦而岡阜環抱氣勢柔秀宜乎嘉植靈卉之所發¶
<pb:KR3j0185_WYG_093-36a>¶
也又以建安茶品甲於天下疑山川至靈之卉天地始¶
和之氣盡此茶矣又論石乳出壑嶺斷崖缺石之間葢¶
草木之仙骨丁謂之記録建溪茶事詳備矣至於品載¶
止云北苑壑源嶺及總記官私諸焙千三百三十六耳¶
近蔡公亦云唯北苑鳯凰山連屬諸焙所産者味佳故¶
四方以建茶為目皆曰北苑建人以近山所得故謂之¶
壑源好者亦取壑源口南諸葉皆云彌珍絶傳致之間¶
識者以色味品第反以壑源為疑今書所異者從二公¶
<pb:KR3j0185_WYG_093-36b>¶
紀土地勝絶之目具疏園隴百名之異香味精粗之别¶
庶知茶於草木為靈最矣去畝步之間别移其性又以¶
佛嶺葉源沙溪附見以質二焙之美故曰東溪試茶録¶
自東宫西溪南焙北苑皆不足品第今畧而不論¶
　　總叙焙名(北苑諸焙或還民間或𨽻北/苑前書未盡今始終其事)¶
舊記建安郡官焙三十有八自南唐嵗率六縣民採造¶
大為民間所苦我宋建隆已來環北苑近焙嵗取上供¶
外焙俱還民間而裁税之至道年中始分游坑臨江汾¶
<pb:KR3j0185_WYG_093-37a>¶
常西濛洲西小豐大熟六焙𨽻南劒又免五縣茶民專¶
以建安一縣民力裁足之而除其口率泉慶厯中取蘇¶
口曾坑石坑重院還屬北苑焉又丁氏舊録云官私之¶
焙千三百三十有六而獨記官焙三十二東山之焙十¶
有四北苑龍焙一乳橘内焙二乳橘外培三重院四壑¶
嶺五謂源六范源七蘇口八東宫九石坑十連溪十一¶
香口十二火梨十三開山十四南溪之焙十有二下瞿¶
一濛洲東二汾東三南溪四斯源五小香六際會七謝¶
<pb:KR3j0185_WYG_093-37b>¶
坑八沙龍九南鄉十中瞿十一黄熟十二西溪之焙四¶
慈善西一慈善東二慈惠三船坑四北山之焙二慈善¶
東一豐樂二¶
　　北苑(曾坑石/坑附)¶
建溪之焙三十有二北苑首其一而園别為二十五苦¶
竹園頭甲之鼯䑕窠次之張坑頭又次之苦竹園頭連¶
屬窠坑在大山之北園植北山之陽大山多修木叢林¶
鬱廕相及自焙口達源頭五里地逺而益髙以園多苦¶
<pb:KR3j0185_WYG_093-38a>¶
竹故名曰苦竹以髙逺居衆山之首故曰園頭直西定¶
山之隈土石迴向如窠然南挾泉流積隂之處而多飛¶
䑕故曰鼯䑕窠其下曰小苦竹園又西至于大園絶山¶
尾疎竹蓊翳昔多飛雉故曰鷄藪窠又南出壤園麥園¶
言其土壤沃宜麰麥也自青山曲折而北嶺勢屬如貫¶
魚凡十有二又隈曲如窠巢者九其地利為九窠十二¶
壠隈深絶數里曰廟坑坑有山神祠焉又焙南直東嶺¶
極髙峻曰教練壠東入張坑南距苦竹帶北岡勢横直¶
<pb:KR3j0185_WYG_093-38b>¶
故曰坑坑又北出鳯凰山其勢中跱如鳯之首兩山相¶
向如鳯之翼因取象焉鳯凰山東南至于袁雲壠又南¶
至于張坑又南最髙處曰張坑頭言昔有袁氏張氏居¶
于此因名其地焉出袁雲之北平下故曰平園絶嶺之¶
表曰西際其東為東際焙東之山縈䊸如帶故曰帶園¶
其中曰中歴坑東又曰馬鞍山又東黄淡窠謂山多黄¶
淡也絶東為林園又南曰柢園又有蘇口焙與北苑不¶
相屬昔有蘇氏居之其園别為四其最髙處曰曾坑際¶
<pb:KR3j0185_WYG_093-39a>¶
上又曰尼園又北曰官坑上園下坑園慶厯中始入北¶
苑嵗貢有曾坑上品一斤叢出於此曾坑山淺土薄苗¶
發多紫復不肥乳氣味殊薄今嵗貢以苦竹園茶充之¶
而蔡公茶録亦不云曾坑者佳又石坑者涉溪東北距¶
焙僅一舍諸焙絶下慶歴中分屬北苑園之别有十一¶
曰大畬二曰石鷄望三曰黄園四曰石坑古焙五曰重¶
院六曰彭坑七曰蓮湖八曰嚴歴九曰烏石髙十曰髙¶
尾山多古木脩林今為本焙取材之所園焙嵗久今廢¶
<pb:KR3j0185_WYG_093-39b>¶
不開二焙非産茶之所今附見之¶
　　壑源(葉源/附)¶
建安郡東望北苑之南山叢然而秀髙峙數百丈如郛¶
郭焉(民間所謂/捍火山也)其絶頂西南下視建之地邑(民間謂之/望州山)¶
山起壑源口而西周抱北苑之羣山迤&KR0404;南絶其尾巋¶
然山阜髙者為壑源頭言壑源嶺山自此首也大山南¶
北以限沙溪其東曰壑水之所出水出山之南東北合¶
為建溪壑源口者在北苑之東北南徑數里有僧居曰¶
<pb:KR3j0185_WYG_093-40a>¶
承天有園隴北税官山其茶甘香特勝近焙受水則渾¶
然色重粥面無澤道山之南又西至于章歴章歴西曰¶
後坑西曰連焙南曰焙山又南曰新宅又西曰嶺根言¶
北山之根也茶多植山之陽其土尺埴其茶香少而黄¶
白嶺根有流泉清淺可涉涉泉而南山勢回曲東去如¶
鈎故其地謂之壑嶺坑頭茶為勝絶處又東别為大窠¶
坑頭至大窠為正壑嶺實為南山土皆黒埴茶生山隂¶
厥味甘香厥色青白及受水則淳淳光澤(民間謂之/冷粥面)視¶
<pb:KR3j0185_WYG_093-40b>¶
其面渙散如粟雖去社茅葉過老色益青明氣益鬱然¶
其止則苦去而甘至(民間謂之草木/大而味大是也)他焙芽葉遇老色¶
益青濁氣益勃然甘至則味去而苦留為異矣大窠之¶
東山勢平盡曰壑嶺尾茶生其間色黄而味多土氣絶¶
大窠南山其陽曰林坑又西南曰壑嶺根其西曰壑嶺¶
頭道南山而東曰穿欄焙又東曰黄際其北曰李坑山¶
漸平下茶色黄而味短自壑嶺尾之東南溪流繚遶岡¶
阜不相連附極南塢中曰長坑踰流為葉源又東為梁¶
<pb:KR3j0185_WYG_093-41a>¶
坑而盡于下湖葉源者土赤多石茶生其中色多黄青¶
無粥面粟紋而頗明爽復性重喜沈為次也¶
　　佛嶺¶
佛嶺連接葉源下湖之東而在北苑之東南隔壑源溪¶
水道自章阪東際為丘坑坑口西對壑源亦曰壑口其¶
茶黄白而味短東南曰曾坑(今屬/北苑)其正東曰後歴曾坑¶
之陽曰佛嶺又東至于張坑又東曰李坑又有硬頭後¶
洋蘇池蘇源郭源南源畢源苦竹坑岐頭槎頭皆周環¶
<pb:KR3j0185_WYG_093-41b>¶
佛嶺之東南茶少甘而多苦色亦重濁又有篢源(篢音/膽未)¶
(詳此/字)石門江源白沙皆在佛嶺之東北茶泛然縹塵色¶
而不鮮明味短而香少為劣耳¶
　　沙溪¶
沙溪去北苑西十里山淺土薄茶生則葉細芽不肥乳¶
自溪口諸焙色黄而土氣自龔漈南曰挺頭又西曰章¶
坑又南曰永安西南曰南坑漈其西曰砰溪又有周坑¶
范源温湯漈厄源黄坑石龜李坑章坑章村小梨皆屬¶
<pb:KR3j0185_WYG_093-42a>¶
沙溪茶大率氣味全薄其輕而浮浡浡如土色製造亦¶
殊壑源者不多留膏葢以去膏盡則味少而無澤也(茶/之)¶
(面無光/澤也)故多苦而少甘¶
　　茶名(茶之名類殊/别故録之)¶
茶之名有七一曰白葉茶民間大重出於近嵗園焙時¶
有之地不以山川逺近發不以社之先後芽葉如紙民¶
間以為茶瑞取其第一者為鬬茶而氣味殊薄非食茶¶
之比今出壑源之大窠者六(葉仲元葉世萬葉世/榮葉勇葉世積葉相)壑源¶
<pb:KR3j0185_WYG_093-42b>¶
巖下一(葉務/滋)源頭二(葉團/葉肱)壑源後坑(葉/久)壑源嶺根三(葉/公)¶
(葉品/葉居)林坑黄漈一(游/客)丘坑一(游用/章)畢源一(王大/照)佛嶺尾¶
一(游道/生)沙溪之大梨漈上一(謝/汀)髙石巖一(雲摖/院)大梨一¶
(吕/演)砰溪嶺根一(任道/者)次有甘葉茶樹髙丈餘徑頭七八¶
寸葉厚而圓狀類柑橘之葉其芽發即肥乳長二寸許¶
為食茶之上品三曰早茶亦類柑葉發常先春民間採¶
製為試焙者四曰細葉茶葉比柑葉細薄樹髙者五六¶
尺芽短而不乳今生沙溪山中葢土薄而不茂也五曰¶
<pb:KR3j0185_WYG_093-43a>¶
稽茶葉細而厚密芽晩而青黄六曰晩茶葢雞茶之類¶
發比諸茶晚生於社後七曰叢茶亦曰蘖茶叢生髙不¶
數尺一嵗之間發者數四貧民取以為利¶
　　採茶(辨茶須知製/造之始故次)¶
建溪茶比他郡最先北苑壑源者尤早嵗多暖則先驚¶
蟄十日即芽嵗多寒則後驚蟄五日始發先芽者氣味¶
俱不佳唯過驚蟄者最為第一民間常以驚蟄為候諸¶
焙後北苑者半月去逺則益晩凡採茶必以晨興不以¶
<pb:KR3j0185_WYG_093-43b>¶
日出日出露晞為陽所薄則使芽之膏腴俱耗於内茶¶
及受水而不鮮明故常以早為最凡斷芽必以甲不以¶
指以甲則速斷不柔以指則多温易損擇之必精濯之¶
必潔蒸之必香火之必良一失其度俱為茶病(民間常/以春隂)¶
(為桴茶得時日出而採則茅葉/易損建人謂之採摘不鮮是也)¶
　　茶病(試茶辨味必須知/茶之病故又次之)¶
芽擇肥乳則甘香而粥面著盞而不散土瘠而芽短則¶
雲脚渙亂去盞而易散葉梗半則受水鮮白葉梗短則¶
<pb:KR3j0185_WYG_093-44a>¶
色黄而泛(梗謂芽之身除去白合處茶/民以茶之色味俱在梗中)烏帶白合茶之¶
大病不去烏帶則色黄黒而惡不去白合則味苦澁(丁/謂)¶
(之論/備矣)蒸芽必熟去膏必盡蒸芽未熟則草木氣存(適口/則知)¶
去膏未盡則色濁而味重受烟則香奪壓黄則味失此¶
皆茶之病也(受烟謂過黄時火中有烟使茶香盡而烟/臭不去也壓去膏之時久留茶黄未造使)¶
(黄經宿香味俱失弇/然氣如假雞卵臭也)¶
<pb:KR3j0185_WYG_093-45a>¶
　　大觀茶論(宋徽宗/)¶
嘗謂首地而倒生所以供人求者其類不一榖粟之于¶
饑絲枲之于寒雖庸人孺子皆知常須而日用不以時¶
嵗之舒迫而可以興廢也至若茶之為物擅甌閩之秀¶
氣鍾山川之靈禀袪襟滌滯致清導和則非庸人孺子¶
可得而知矣中澹間潔韻髙致静則非遑遽之時可得¶
而好尚矣本朝之興嵗修建溪之貢龍團鳯餅名冠天¶
下而壑源之品亦自此而盛延及于今百廢俱舉海内¶
<pb:KR3j0185_WYG_093-45b>¶
晏然垂拱密勿幸致無為縉紳之士韋布之流沐浴膏¶
澤薫陶徳化盛以雅尚相推從事茗飲故近嵗以來采¶
擇之精製作之工品第之勝烹㸃之妙莫不盛造其極¶
且物之興廢固自有時然亦係乎時之汙隆時或遑遽¶
人懷勞悴則向所謂常須而日用猶且汲汲營求惟恐¶
不獲飲茶何暇議哉世既累洽人恬物熙則常須而日¶
用者固久厭飫狼籍而天下之士勵志清白競為閒暇¶
修索之玩莫不碎玉鏘金啜英咀華較筐篋之精争鑒¶
<pb:KR3j0185_WYG_093-46a>¶
裁之别雖下士于此時不以蓄茶為羞可謂盛世之清¶
尚也嗚呼至治之世豈惟人得以盡其材而草木之靈¶
者亦得以盡其用矣偶因暇日研究精微所得之妙後¶
人有不自知為利害者叙本末列于二十篇號曰茶論¶
　　地産¶
植産之地崖必陽圃必隂葢石之性寒其葉抑以瘠其¶
味疎以薄必資陽和以發之土之性敷其葉疏以暴其¶
味强以肆必資隂䕃以節之(今圃家皆植木/以資茶之隂)隂陽相濟¶
<pb:KR3j0185_WYG_093-46b>¶
則茶之滋長得其宜¶
　　天時¶
茶工作于驚蟄尤以得天時為急輕寒英華漸長條達¶
而不迫茶工從容致力故其色味兩全若或時暘欝燠¶
芽甲奮暴促工暴力隨稿晷刻所迫有蒸而未及壓壓¶
而未及研研而未及製茶黄留積其色味所失已半故¶
焙人得茶天為慶¶
　　采擇¶
<pb:KR3j0185_WYG_093-47a>¶
擷茶以黎明見日則止用爪斷芽不以指揉慮氣汗熏¶
漬茶不鮮潔故茶工多以新汲水自隨得芽則投諸水¶
凡芽如雀舌榖粒者為鬭品一鎗一旗為揀芽一鎗二¶
旗為次之餘斯為下茶之始芽萌則有白合既擷則有¶
烏帶白合不去害茶味烏帶不去害茶色¶
　　蒸壓¶
茶之美惡尤係于蒸芽壓黄之得失蒸太生則芽滑故¶
色青而味烈過熟則芽爛故茶色赤而不膠壓久則氣¶
<pb:KR3j0185_WYG_093-47b>¶
竭味漓不及則色暗味澁蒸芽欲及熟而香壓黄欲膏¶
盡亟止如此則製造之功十已得七八矣¶
　　製造¶
滌芽惟潔濯器惟浄蒸壓惟其宜研膏惟熱焙火惟良¶
飲而有少砂者滌濯之不精也文理燥赤者焙火之過¶
熟也夫造茶先度日晷之短長均工力之衆寡會采擇¶
之多少使一日造成恐茶過宿則害色味¶
　　鑒辨¶
<pb:KR3j0185_WYG_093-48a>¶
茶之範度不同如人之有首面也膏稀者其膚蹙以文¶
膏稠者其理斂以實即日成者其色則青紫越宿製造¶
者其色則慘黒有肥凝如赤蠟者末雖白受湯則黄有¶
縝密如蒼玉者末雖灰受湯愈白有光華外暴而中暗¶
者有明白内備而表質者其首面之異同難以槩論要¶
之色瑩徹而不駁質縝繹而不浮舉之凝結碾之則鏗¶
然可驗其為精品也有得于言意之表者可以心解又¶
有貪利之民購求外焙已采之芽假以製造碎已成之¶
<pb:KR3j0185_WYG_093-48b>¶
餅易以範模雖名氏采製似之其膚理色澤何所逃于¶
鑒賞哉¶
　　白茶¶
白茶自為一種與常茶不同其條敷闡其葉瑩薄崖林¶
之間偶然生出雖非人力所可致有者不過四五家生¶
者不過一二株所造止于二三胯而已芽英不多尤難¶
蒸焙湯火一失則已變而為常品須製造精微運度得¶
宜則表裏昭徹如玉之在璞它無與倫也淺焙亦有之¶
<pb:KR3j0185_WYG_093-49a>¶
但品不及¶
　　羅碾¶
碾以銀為熟鐵次之生鐵者非掏揀搥磨所成間有黒¶
屑藏于隙穴害茶之色尤甚凡碾為製槽欲深而峻輪¶
欲鋭而薄槽深而峻則底有凖而茶常聚輪鋭而薄則¶
運邊中而槽不戛羅欲細而面𦂳則絹不泥而常透碾¶
必力而速不欲久恐鐵之害色羅必輕而平不厭數庶¶
已細者不耗惟再羅則入湯輕泛粥面光凝盡茶之色¶
<pb:KR3j0185_WYG_093-49b>¶
　　盞¶
盞色貴青黒玉毫條達者為上取其燠發茶采色也底¶
必差深而微寛底深則茶宜立而易于取乳寛則運筅¶
旋徹不礙擊拂然須度茶之多少用盞之大小盞髙茶¶
少則掩蔽茶色茶多盞小則受湯不盡盞惟熱則茶發¶
立耐久¶
　　筅¶
茶筅以觔竹老者為之身欲厚重筅欲疎勁本欲壯而¶
<pb:KR3j0185_WYG_093-50a>¶
末必𦕈當如劒瘠之狀葢身厚重則操之有力而易于¶
運用筅疎勁如劒瘠則擊拂雖過而浮沫不生¶
　　缾¶
缾宜金銀小大之制惟所裁給注湯害利獨缾之口嘴¶
而已嘴之口差大而宛直則注湯力𦂳而不散嘴之末¶
欲圓小而峻削則用湯有節而不滴瀝葢湯力𦂳則發¶
速有節不滴瀝則茶面不破¶
　　杓¶
<pb:KR3j0185_WYG_093-50b>¶
杓之大小當以可受一盞茶為量過一盞則必歸其餘¶
不及則必取其不足傾杓煩數茶必氷矣¶
　　水¶
水以清輕甘潔為美輕甘乃水之自然獨為難得古人¶
品水雖曰中泠惠山為上然人相去之逺近似不常得¶
但當取山泉之清潔者其次則井水之常汲者為可用¶
若江河之水則魚鼈之腥泥濘之汙雖輕甘無取凡用¶
湯以魚目蟹眼連繹迸躍為度過老則以少新水投之¶
<pb:KR3j0185_WYG_093-51a>¶
就火頃刻而後用¶
　　㸃¶
㸃茶不一而調膏繼刻以湯注之手重筅輕無粟文蟹¶
眼者謂之静面㸃葢擊拂無力茶不發立水乳未浹又¶
復增湯色澤不盡英華淪散茶無立作矣有隨湯擊拂¶
手筅俱重立文泛泛謂之一發㸃葢用湯已故指腕不¶
圓粥面未凝茶力已盡雲霧雖泛水脚易生妙于此者¶
量茶受湯調如融膠環注盞畔勿使侵茶勢不欲猛先¶
<pb:KR3j0185_WYG_093-51b>¶
須攪動茶膏漸加擊拂手輕筅重指遶腕旋上下透徹¶
如酵蘖之起麵疎星皎月燦然而生則茶之根本立矣¶
第二湯自茶面注之周回一線急注急上茶面不動擊¶
拂既力色澤漸開珠璣磊落三湯多寘如前擊拂漸貴¶
輕匀周環旋復表裏洞徹粟文蟹眼泛結雜起茶之色¶
十已得其六七四湯尚嗇筅欲轉稍寛而勿速其清真¶
華彩既已煥發雲霧漸生五湯乃可少縱筅欲輕匀而¶
透達如發立未盡則擊以作之發立已過則拂以斂之¶
<pb:KR3j0185_WYG_093-52a>¶
結浚靄結凝雪茶色盡矣六湯以觀立作乳㸃勃結則¶
以筅著居緩遶拂動而已七湯以分輕清重濁相稀稠¶
得中可欲則止乳霧洶湧溢盞而起周回旋而不動謂¶
之咬盞宜勻其輕清浮合者飲之桐君録曰茗有餑飲¶
之宜人雖多不為過也¶
　　味¶
夫茶以味為上香甘重滑為味之全惟北苑壑源之品¶
兼之其味醇而乏風骨者蒸壓太過也茶鎗乃條之始¶
<pb:KR3j0185_WYG_093-52b>¶
萌者木性酸鎗過長則初甘重而終微澀茶旗乃葉之¶
方敷者葉味苦旗過老則初雖留舌而飲徹反甘矣此¶
則芽胯有之若夫卓絶之品真香靈味自然不同¶
　　香¶
茶有真香非龍麝可擬要須蒸及熟而壓之及乾而研¶
研細而造則和美具足入盞則馨香四逹秋爽洒然或¶
蒸氣如桃人夾雜則其氣酸烈而惡¶
　　色¶
<pb:KR3j0185_WYG_093-53a>¶
㸃茶之色以純白為上真青白為次灰白次之黄白又¶
次之天時得于上人力盡于下茶必純白天時暴暄芽¶
萌狂長采造留積雖白而黄矣青白者蒸壓微生灰白¶
者蒸壓過熟壓膏不盡則色青暗焙火太烈則色昏赤¶
　　藏焙¶
數焙則首面乾而香减失焙則雜色剝而味散要當新¶
芽初生即焙以去水陸風濕之氣焙用熟火置爐中以¶
静灰擁合七分露火三分亦以輕灰糝覆良久即置焙¶
<pb:KR3j0185_WYG_093-53b>¶
簍上以逼散焙中潤氣然後列茶于其中盡展角焙未¶
可䝉蔽候火速徹覆之火之多少以焙之大小增减探¶
手中爐火氣雖熱而不至逼人手者為良時以手挼茶¶
體雖甚熱而無害欲其火力通徹茶體爾或曰焙火如¶
人體温但能燥茶皮膚而已内之濕潤未盡則復蒸暍¶
矣焙畢即以用久竹漆器中緘藏之隂潤勿開終年再¶
焙色常如新¶
　　品名¶
<pb:KR3j0185_WYG_093-54a>¶
名茶各以聖産之地葉如耕之平園台星岩葉剛之髙¶
峯青鳯髓葉思純之大嵐葉嶼之屑山葉五崇&KR2761;之羅¶
漢上水桑芽葉堅之碎石窠石臼窠(一作/穴窠)葉瓊葉輝之¶
秀皮林葉師復師貺之虎岩葉椿之無又岩芽葉懋之¶
老窠園葉各擅其美未嘗混淆不可概舉後相争相鬻¶
互為剝竊㕘錯無據不知茶之美惡在于製造之工拙¶
而已豈崗地之虚名所能增减哉焙人之茶固有前優¶
而後劣者昔負而今勝者是亦園地之不常也¶
<pb:KR3j0185_WYG_093-54b>¶
　　外焙¶
世稱外焙之茶臠小而色駁體耗而味淡方之正焙昭¶
然則可近之好事者篋笥之中往往半之蓄外焙之品¶
葢外焙之家久而益工製之妙咸取則于壑源傚像規¶
模摹外為正殊不知其臠雖等而蔑風骨色澤雖潤而¶
無藏蓄體雖實而縝密乏理味雖重而澁滯乏香何所¶
逃乎外焙哉雖然有外焙者有淺焙者葢淺焙之茶去¶
壑源為未逺製之能工則色亦瑩白擊拂有度則體亦¶
<pb:KR3j0185_WYG_093-55a>¶
立湯惟甘重香滑之味稍逺于正焙耳于治外焙則迥¶
然可辨其有甚者又至于采柿葉桴欖之萌相雜而造¶
味雖與茶相類㸃時隠隠如輕絮泛然茶面粟文不生¶
乃其驗也桑苧翁曰雜以卉莽飲之成病可不細鑒而¶
熟辨之¶
　¶
　¶
　¶
<pb:KR3j0185_WYG_093-55b>¶
　¶
　¶
　¶
　¶
　¶
　¶
　¶
　説郛卷九十三上¶
#+PROPERTY: JUAN 卷九十三下
<pb:KR3j0185_WYG_093-56a>¶
欽定四庫全書¶
　説郛卷九十三下　　　　元　陶宗儀　撰¶
　　宣和北苑貢茶録(熊蕃/)¶
陸羽茶經裴波茶述者皆不第建品説者但謂二子未¶
嘗至建而不知物之發也固自有時葢昔者山川尚閟¶
靈芽未露至于唐末然後北苑出為之最是時偽蜀時¶
辭臣王文錫作茶譜亦第言建有紫筍而臘面乃産于¶
福五代之季屬建南唐嵗率諸縣民采茶北苑初造研¶
<pb:KR3j0185_WYG_093-56b>¶
膏繼造臘面既又製其佳者號曰京鋌聖朝開寳末下¶
南唐太平興國初特置龍鳯模遣使即北苑造團茶以¶
别庶飲龍鳯茶葢始于此又一種茶藂生石崖枝葉尤¶
茂至道初有詔造之别號石乳又一號的乳又一種號¶
白乳葢自龍鳯與京石的白四種紹出而臘面降為下¶
矣葢龍鳯等茶皆太宗廟所制至咸平初丁晉公漕閩¶
始載之于茶録慶厯中蔡君謨將漕創小龍團以進被¶
㫖仍嵗貢之自小龍團出而龍鳳遂為次矣元豐間有㫖¶
<pb:KR3j0185_WYG_093-57a>¶
造密雲龍其品又加于小龍團之上紹聖間改為瑞雲¶
翔龍至大觀初今上親製茶論二十篇以白茶者與常¶
茶不同偶然出非人力可致于是白茶遂為第一既又¶
製之已細茶及試新銙貢新銙自三色細第出而瑞雲¶
翔龍頋為下矣凡茶芽數品最上曰小芽如雀舌鷹爪¶
以其勁直纎挺故號芽茶次曰揀芽乃一芽帶一葉者¶
號一鎗一旗次曰中芽乃一芽帶兩葉號一鎗兩旗其¶
帶三葉四葉皆漸老矣芽茶早春極少景德中建守周¶
<pb:KR3j0185_WYG_093-57b>¶
絳為補茶經言芽茶只作早茶馳奉萬乗嘗之可矣如¶
一鎗一旗可謂竒茶也故一鎗一旗號揀芽最為挺特¶
光正舒王送人閩中詩云新茗齋中試一旗謂揀芽也¶
或者乃謂茶芽未展為鎗已展為旗指舒王此詩為誤¶
葢不知有所謂揀芽也夫揀芽猶貴重如此而況芽茶¶
以供天子之新嘗者乎芽茶絶矣至于水芽則曠古未¶
之聞也宣和庚子嵗漕臣鄭公可問始創為銀線水芽¶
葢將已揀熱芽再剔去秪取其心一縷用珍器貯清泉¶
<pb:KR3j0185_WYG_093-58a>¶
漬之光明瑩潔若銀線然以制方寸新銙有小龍蛇蜒¶
其上號龍團勝雪又廢白的石乳鼎造花銙二十餘色¶
初貢茶皆入龍腦至是慮奪真味始不用焉葢茶之妙¶
至勝雪極矣故合為首冠然猶在白茶之次者以白茶¶
上之所好也異時郡人黄儒撰品茶要録極稱當時靈¶
芽之富謂使陸羽數子見之必爽然自失蕃亦謂使黄¶
君而閲今日則前此者未足詫焉然龍焙初興貢數殊¶
少累增至于元符以斤計者一萬八千視初已加數倍¶
<pb:KR3j0185_WYG_093-58b>¶
而猶未盛今則為四萬七千一百斤有竒矣(此數見范/達所省龍)¶
(焙美成茶録/達茶官也)白茶勝雪以次厥名實繁今列于左使好¶
事者得以觀焉¶
　　貢新銙(大觀二/年造)　試新銙(政和二/年造)白茶(政和二/年造)¶
　　龍團勝雪(宣和二/年造)御苑玉芽(大觀/二年)萬夀龍芽(大觀/二年)¶
　　上林第一(宣和/二年)　乙夜清供(宣和/二年)承平雅玩(宣和/二年)¶
　　龍鳯英華(宣和/二年)　玉除清賞(宣和/二年)啟沃承恩(宣和/二年)¶
　　雪英(宣和/二年)　　　雲葉(宣和/二年)　　蜀葵(宣和/二年)¶
<pb:KR3j0185_WYG_093-59a>¶
　　金錢(宣和/三年)　　　玉華(宣和/二年)　　寸金(宣和/三年)¶
　　無比夀芽(大觀/四年)　萬春銀葉(宣和/二年)宜年寳玉(宣和/三年)¶
　　玉清慶雲(宣和/二年)　無疆夀龍(宣和/二年)玉葉長春(宣和/四年)¶
　　瑞雲翔龍(紹聖/二年)　長夀玉圭(政和/二年)興國岩銙¶
　　香口焙銙　　　上品揀芽(紹興/二年)新收揀芽¶
　　太平嘉瑞(政和/二年)　龍苑報春(宣和/四年)南山應瑞(宣和/四年)¶
　　興國岩揀芽　　興國岩小龍　興國岩小鳯(已/上)¶
　　(號細/色)　　　　　揀芽　　　　小龍¶
<pb:KR3j0185_WYG_093-59b>¶
　　小鳯　　　　　大龍　　　　大鳯(以上號/粗色)¶
　又有瓊林毓料浴雪呈祥壑源供李篚推先價倍南¶
　金暘谷先春夀岩却勝延平石乳清白可鑒風韻甚¶
　髙凡十色皆宣和二年所製越五嵗省去¶
右嵗分十餘綱惟白茶與勝雪自驚蟄前興役浹日乃¶
成飛騎疾馳不出仲春已至京師號為頭綱玉芽以下¶
即先後以次發逮貢足時夏過半矣歐陽文忠公詩曰¶
建安三千五百里京師三月嘗新茶葢異時如此以今¶
<pb:KR3j0185_WYG_093-60a>¶
較昔又為最早因念草木之微有瓌竒卓異亦必逢時¶
而後出而況為上者哉昔昌黎先生感上鳥之䝉采擢¶
而自悼其不如今蕃于是茶也焉敢効昌黎之感姑務¶
自警而堅其守以待時而已¶
　　貢新銙(竹圈/銀模)　方一寸二分　試新銙(竹/圈)同上¶
　　龍團勝雪(竹圈/銀模)同上　白茶(銀圏/銀模)徑一寸五分¶
　　御苑玉芽(銀圈/銀模)徑一寸五分　萬夀龍芽(銀圈/銀模)同¶
　　上　　　　　上林第一　　方一寸二分¶
<pb:KR3j0185_WYG_093-60b>¶
　　乙夜清供(竹圈/)同上　　　　承平雅玩¶
　　龍鳯英華　　玉除清賞　　啟沃承恩(同上/)¶
　　雪英　　　　横長一寸五分¶
　　雲葉　同上　蜀葵　　　　徑一寸五分¶
　　金錢(銀/模)同上　玉華(銀/模)　　　横長一寸五分¶
　　寸金(竹圈/)　　方一寸二分　無比夀芽(銀模/竹圈)¶
　　同上　　　　萬春銀葉(銀模/銀圈)兩尖徑二寸二分¶
　　宜年寳玉(銀圈/銀模)直長三寸　　玉清慶雲(銀模/銀圈)¶
<pb:KR3j0185_WYG_093-61a>¶
　　方一寸八分　無疆夀龍(銀模/竹圈)直長一寸¶
　　玉葉長春(竹/圈)　直長三寸六分¶
　　瑞雲翔龍(銀模/銅圈)徑二寸五分　長夀玉圭(銀模/)¶
　　直長三寸　　興國岩銙(竹圈/)方一寸二分¶
　　香口焙銙(竹圈/)同上　　　　上品揀芽(銀模/銅圈)¶
　　新収揀芽(銀模/銀圈)同上　　　　太平嘉瑞(銀圈/)¶
　　徑一寸五分　龍苑報春　　徑一寸七分¶
　　南山應瑞(銀模/銀圈)方一寸八分　興國岩揀芽(銀模/)¶
<pb:KR3j0185_WYG_093-61b>¶
　　徑三寸　　　　小龍　　　小鳯(銀模/銅圈)上同¶
　　大龍(銀模/銅圈)　　　大鳯(銀模/銅圈)¶
先人作茶録賞貢品極勝之時凡有四千餘色紹興戊¶
寅嵗克攝事北苑閲近所貴皆仍舊其先後之序亦同¶
惟躋龍團勝雪于白茶之上及無興國岩小龍小鳯葢¶
建炎南渡有旨罷貢三之一而省去之也先人但著其¶
名號克今更寫其形製庶覽之無遺恨焉先是壬子春¶
漕司再攝茶政越十三載乃復舊額且用政和故事補¶
<pb:KR3j0185_WYG_093-62a>¶
種茶二萬株(正和周漕/種三萬株)比年益䖍貢職遂有創增之目¶
仍改京鋌為大龍團由是大龍多于大鳯之數凡此皆¶
近事或者猶未之知也三月初吉男克北苑寓舍書¶
北苑貢茶最盛然前輩所録止于慶厯以上自元豐後¶
瑞龍相繼挺出制精于舊而未有好事者記焉但于詩¶
人句中及大觀以來增創新銙亦猶用揀芽葢水芽至¶
宣和始名顧龍團勝雪與白茶角立嵗元首貢自御苑¶
玉芽以下厥名實繁先子觀見時事悉能記之成編具¶
<pb:KR3j0185_WYG_093-62b>¶
存今閩中漕臺所刋茶錄未備此書庶幾補其闕云淳¶
熙九年冬十二月四日朝散郎行秘書郎國史編修官¶
學士院權直熊克謹記¶
<pb:KR3j0185_WYG_093-63a>¶
　　北苑别録(無名氏/)¶
建安之東三十里有山曰鳯凰其下直北苑旁聫諸焙厥¶
土赤壤厥茶惟上上太平興國中初為御焙嵗模龍鳯¶
以羞貢篚葢表珍異慶厯中漕臺益重其事品數日增¶
制度日精厥今茶自北苑上者獨冠天下非人間所可得¶
也方其春蟲震蟄羣夫雷動一時之盛誠為大觀故建人¶
謂至建安而不詣北苑與不至者同僕同攝事遂得研¶
究其始末姑摭其大概修為十餘類目曰北苑别録云¶
<pb:KR3j0185_WYG_093-63b>¶
　　御園¶
　　　九窠十二隴　麥窠　　　　壤園¶
　　　龍游窠　　　小苦竹　　　苦竹裏¶
　　　鷄數窠　　　苦竹　　　　苦竹源¶
　　　鼯䑕窠　　　教練隴　　　鳯凰山¶
　　　大小焊　　　横坑　　　　猿游隴¶
　　　張坑　　　　帶園　　　　焙東¶
　　　中厯　　　　東際　　　　西際¶
<pb:KR3j0185_WYG_093-64a>¶
　　　官平　　　　石碎窠　　　上下官坑¶
　　　虎膝窠　　　樓隴　　　　蕉窠¶
　　　新園　　　　天樓基　　　院坑¶
　　　曾坑　　　　黄際　　　　馬鞍山¶
　　　林園　　　　和尚園　　　黄淡窠¶
　　　吳彦山　　　羅漢山　　　水桑窠¶
　　　銅塲　　　　師如園　　　靈滋¶
　　　苑馬園　　　髙　畬　　　大窠頭¶
<pb:KR3j0185_WYG_093-64b>¶
　　　小山¶
　　　　右四十六所廣袤三十餘里自官平而上為¶
　　　　内園官坑而下為外園方春靈芽萌拆先民¶
　　　　焙十餘日如九窠十二隴龍游窠小苦竹張¶
　　　　坑西際又為禁園之先也¶
　　開焙¶
驚蟄節萬物始萌每嵗常以前三日開焙遇閏則後之¶
以其氣候少遲故也¶
<pb:KR3j0185_WYG_093-65a>¶
　　采茶¶
采茶之法須是侵晨不可見日晨則夜露未晞茶芽肥¶
潤見日則為陽氣所薄使芽之膏腴内耗至受水而不¶
鮮明故每日常以五更撾鼓集羣夫於鳯凰山(山有打/鼓亭)¶
監采官人給一牌入山至辰刻則復鳴鑼以聚之恐其¶
踰時貪多務得也大抵採茶亦須習熟募夫之際必擇¶
土著及諳曉之人非特識茶發早晩所在而於採摘亦¶
知其指要葢以指而不以甲則多温而易損以甲而不¶
<pb:KR3j0185_WYG_093-65b>¶
以指則速斷而不柔(從舊/説也)故采夫欲其習熟政為是耳¶
(采夫日役二/百二十二人)¶
　　揀茶¶
茶有小芽有中芽有紫芽有白合有烏帶不可不辨小¶
芽者其小如鷹爪初造龍團勝雪白茶以其芽先次蒸¶
熟置之水盆中剔取其精英僅如針小謂之水芽是小¶
芽中之最精者也中芽古謂之一鎗二旗是也紫芽葉¶
之紫者也白合乃小芽有兩葉抱而生者是也烏帶茶¶
<pb:KR3j0185_WYG_093-66a>¶
之帶頭是也凡茶以水芽為上小芽次之中芽又次之¶
紫芽白合烏帶皆在所不取使其擇焉而精則茶之色¶
味無不佳萬一雜之以所不取則首面不均色濁而味¶
重也¶
　　蒸茶¶
茶芽再四洗滌取令潔浄然後入甑俟湯沸蒸之然蒸¶
有過熟之患有不熟之患過熟則色黄而味淡不熟則¶
色青易沈而有草木之氣唯在得中為當¶
<pb:KR3j0185_WYG_093-66b>¶
　　榨茶¶
茶既熟謂茶黄須淋洗數過(欲其/冷也)方入小榨以去其水¶
又入大榨出其膏(水芽則以髙榨壓/之以其芽嫩故也)先是包以布帛束¶
以竹皮然後入大榨壓之至中夜取出揉匀復如前入¶
榨謂之翻榨徹曉奮擊必至于乾浄而後已葢建茶之¶
味逺而力厚非江茶之比江茶畏沈其膏建茶唯恐其¶
膏之不盡膏不盡則色味重濁矣¶
　　研茶¶
<pb:KR3j0185_WYG_093-67a>¶
研茶之具以柯為杵以瓦為盆分團酌水亦皆有數上¶
而勝雪白茶以十六水下而揀芽之水六小龍鳯四大¶
龍鳯二其餘皆一十二焉自十二水而上曰研一團自¶
六水而下曰研三團至七團每水研之必至于水乾茶¶
熟而後已水不乾則茶不熟茶不熟則首面不匀煎試¶
易沈故研夫尤貴于强有力者也嘗謂天下之理未有¶
不須而成者有北苑之芽而後有龍井之水龍井之水¶
清而且甘書夜酌之而不竭凡茶自北苑上者皆資焉¶
<pb:KR3j0185_WYG_093-67b>¶
亦猶錦之于蜀江膠之于阿井詎不信然¶
　　造茶¶
造茶舊分四局匠者起好勝之心彼此相誇不能無弊¶
遂併而為二焉故茶堂有東局西局之名茶銙有東作¶
西作之號凡茶之初出研盆盪之欲其匀操之欲其膩¶
然後入園製銙隨笪過黄有方故銙有花銙有大龍有¶
小龍品色不同其名亦異隨綱繫之于貢茶云¶
　　過黄¶
<pb:KR3j0185_WYG_093-68a>¶
茶之過黄初入烈火焙之次過沸湯爁之凡如是者三¶
而後宿一火至翌日遂過煙焙之火不欲烈烈則面炮¶
而色黒又不欲煙煙則香盡而味焦但取其温温而已¶
凡火之數多寡皆視其銙之厚薄銙之厚者有十火至¶
于十五火銙之薄者八火至于六火火數既足然後過¶
湯上出色出色之後置之密室急以扇扇之則色澤自¶
然光瑩矣¶
　　綱次¶
<pb:KR3j0185_WYG_093-68b>¶
　　　細色第一綱¶
　　龍焙貢新¶
　　　水芽　　十二水十宿火　正貢三十銙¶
　　　創添二十銙¶
　　　細色第二綱¶
　　龍焙試新¶
　　　水芽　十二水　十宿火　正貢一百銙¶
　　　創添五十銙¶
<pb:KR3j0185_WYG_093-69a>¶
　　　細色第三綱¶
　　龍團勝雪¶
　　　水芽　十六水　十二宿火　正貢三十銙(續/添)¶
　　　(二十銙創/添二十銙)¶
　　白茶¶
　　　水芽　十六水　七宿火　　正貢三十銙(續/添)¶
　　　(五十銙創/添八十銙)¶
　　御苑玉芽¶
<pb:KR3j0185_WYG_093-69b>¶
　　　小芽　十二水　八宿火　正貢一百片¶
　　萬夀龍芽¶
　　　小芽　十二水　八宿火　正貢一百片¶
　　上林第一¶
　　　小芽　十二水　十宿火　正貢一百銙¶
　　乙夜清供¶
　　　小芽　十二水　十宿火　正貢一百銙¶
　　承平雅玩¶
<pb:KR3j0185_WYG_093-70a>¶
　　　小芽　十二水　十宿火　正貢一百銙¶
　　龍鳯英華¶
　　　小芽　十二水　十宿火　正貢一百銙¶
　　玉除清賞¶
　　　小芽　十二水　十宿火　正貢一百銙¶
　　啟沃承恩¶
　　　小芽　十二水　十宿火　正貢一百銙¶
　　雪英¶
<pb:KR3j0185_WYG_093-70b>¶
　　　小芽　十二水　七宿火　正貢一百片¶
　　雲葉¶
　　　小牙　十二水　七宿火　正貢一百片¶
　　蜀葵¶
　　　小芽　十二水　七宿火　正貢一百片¶
　　金錢¶
　　　小芽　十二水　七宿火　正貢一百片¶
　　寸金¶
<pb:KR3j0185_WYG_093-71a>¶
　　　小芽　十二水　九宿火　正貢一百銙¶
　　　細色第四綱¶
　　龍團勝雪　　　　已見前　正貢一百五十銙¶
　　無比夀芽　小芽　十二水　十五宿火¶
　　正貢五十銙　　　創添五十銙¶
　　萬春銀葉　小芽　十二水　十宿火¶
　　正貢四十片　　　創添六十片¶
　　宜年寳玉　小芽　十二水　十宿火¶
<pb:KR3j0185_WYG_093-71b>¶
　　正貢四十片　　　創添六十片¶
　　玉清慶雲　小芽　十二水　十五宿火¶
　　正貢四十片　　　創添六十片¶
　　無疆夀龍　小芽　十二水　十五宿火¶
　　正貢四十片　　　創添六十片¶
　　玉葉長春　小芽　十二水　七宿火¶
　　正貢一百片¶
　　瑞雲翔龍　小芽　十二水　九宿火¶
<pb:KR3j0185_WYG_093-72a>¶
　　正貢一百八片¶
　　長夀玉圭　小芽　十二水　九宿火¶
　　正貢二百片¶
　　興國岩銙　中芽　十二水　十宿火¶
　　正貢一百七十銙¶
　　香口焙銙　中芽　十二水　十宿火¶
　　正貢五十銙¶
　　上品揀芽　小芽　十二水　十宿火¶
<pb:KR3j0185_WYG_093-72b>¶
　　正貢一百片¶
　　新收揀芽　中芽　十二水　十宿火¶
　　正貢六百片¶
　　　細色第五綱¶
　　太平嘉瑞　小芽　十二水　九宿火¶
　　正貢三百片¶
　　龍苑報春　小芽　十二水　九宿火¶
　　正貢六十片　　　創添六十片¶
<pb:KR3j0185_WYG_093-73a>¶
　　南山應瑞　小芽　十二水　十五宿火¶
　　正貢六十銙　　　創添六十銙¶
　　興國岩揀茶　　　中芽　　十二水¶
　　十宿火　　　　　正貢五百十片¶
　　興國岩小龍　　　中芽　　十二水¶
　　十五宿火　　　　正貢七百五片¶
　　興國岩小鳯　　　中芽　　十二水¶
　　十五宿火　　　　正貢五十片¶
<pb:KR3j0185_WYG_093-73b>¶
　　先春雨色¶
　　太平嘉瑞　　　　已見前　正貢二百片¶
　　長夀玉圭　　　　已見前　正貢一百片¶
　　續入額四色¶
　　御苑玉芽　　　　已見前　正貢一百片¶
　　萬夀龍芽　　　　已見前　正貢一百片¶
　　無比夀芽　　　　已見前　正貢一百片¶
　　瑞雲翔龍　　　　已見前　正貢一百片¶
<pb:KR3j0185_WYG_093-74a>¶
　　　麤色第一綱¶
　　正貢¶
　　不入腦子上品揀芽小龍一千二百片¶
　　六水　十宿火¶
　　入腦子小龍七百片四水十五宿火¶
　　增添¶
　　不入腦子上品揀芽小龍一千二百片¶
　　入腦子小龍七百片¶
<pb:KR3j0185_WYG_093-74b>¶
　　建寧府附發小龍茶八百四十片¶
　　　麤色苐二綱¶
　　正貢¶
　　不入腦子上品揀芽小龍六百四十片¶
　　入腦子小龍六百七十二片¶
　　入腦子小鳯一千三百四十片　四水¶
　　十五宿火¶
　　入腦子大龍七百二十片　二水　十五宿火¶
<pb:KR3j0185_WYG_093-75a>¶
　　入腦子大鳯七百二十片　二水　十五宿火¶
　　增添¶
　　不入腦子上品揀芽小龍一千二百片¶
　　入腦子小龍七百片¶
　　建寧府附發小鳯茶一千三百片¶
　　　麤色第三綱¶
　　正貢¶
　　不入腦子上品揀芽小龍六百四十片¶
<pb:KR3j0185_WYG_093-75b>¶
　　入腦子小龍六百四十片¶
　　入腦子小鳯六百七十二片¶
　　入腦子大龍一千八百片¶
　　入腦子大鳯一千八片¶
　　增添¶
　　不入腦子上品揀芽小龍一千二百片¶
　　入腦子小龍七百片¶
　　建寧府附發¶
<pb:KR3j0185_WYG_093-76a>¶
　　大龍茶四百片　大鳯茶四百片¶
　　　麤色第四綱¶
　　正貢¶
　　不入腦子上品揀芽小龍六百片¶
　　入腦子小龍三百三十六片¶
　　入腦子小鳯三百三十六片¶
　　入腦子大龍一千二百四十片¶
　　入腦子大鳯一千二百四十片¶
<pb:KR3j0185_WYG_093-76b>¶
　　建寧府附發¶
　　大龍茶四百片　大鳯茶四十片¶
　　　麤色第五綱¶
　　正貢¶
　　入腦子大龍一千三百六十八片¶
　　入腦子大鳯一千三百六十八片¶
　　京鋌改造大龍一千六百片¶
　　建寧府附發¶
<pb:KR3j0185_WYG_093-77a>¶
　　大龍茶八百片　大鳯茶八百片¶
　　　麤色第六綱¶
　　正貢¶
　　入腦子大龍一千三百六十片¶
　　入腦子大鳯一千三百六十片¶
　　京鋌改造大龍一千六百片¶
　　建寧府附發¶
　　大龍茶八百片　大鳯茶八百片¶
<pb:KR3j0185_WYG_093-77b>¶
　　京鋌改造大龍一千二百片¶
　　　麤色第七綱¶
　　正貢¶
　　入腦子大龍一千二百四十片¶
　　入腦子大鳯一千二百四十片¶
　　京鋌改造大龍二千三百二十片¶
　　建寧府附發¶
　　大龍茶二百四十片　大鳯茶二百四十片¶
<pb:KR3j0185_WYG_093-78a>¶
　　京鋌改造大龍四百八十片¶
　　　細色五綱¶
　　貢新為最上後開焙十日入貢龍團為最精而建¶
　　人有直四萬錢之語夫茶之入貢圈以箬葉内以¶
　　黄斗盛以花箱護以重篚花箱内外又有黄羅羃¶
　　之可謂什襲之珍矣¶
　　　麤色七綱¶
　　揀芽以四十餅為角小龍鳯以二十餅為角大龍¶
<pb:KR3j0185_WYG_093-78b>¶
　　鳯以八餅為角圈以箬葉束以紅縷包以紅紙緘¶
　　以蒨綾惟揀芽俱以黄焉¶
　　開畬¶
　　草木至夜益盛故欲尊生長之氣以糁雨露之澤¶
　　每嵗六月興工虛其本培其末滋蔓之草遏鬱之¶
　　木悉用除之政所以導生長之氣而滲雨露之澤¶
　　也此之謂開畬唯桐木則留焉桐木之性與茶相¶
　　宜而又茶至冬則畏寒桐木望秋而先落茶至夏¶
<pb:KR3j0185_WYG_093-79a>¶
　　而畏日桐木至春而漸茂理亦然也¶
　　外焙¶
　　石門　乳吉　香口¶
　　右三焙常後北苑五七日興工每日採茶蒸榨以¶
　　其黄悉送北苑併造¶
<pb:KR3j0185_WYG_093-80a>¶
　　品茶要録(黄儒/)¶
説者常怪陸羽茶經不第建安之品葢前此茶事未甚¶
興靈芽真笋往往委翳消腐而人不知惜自國初已來¶
士大夫沐浴膏澤詠歌升平之日久矣夫身世灑落神¶
觀沖淡惟兹茗飲為可喜園林亦相與摘英誇異制棬¶
鬻新而趣時之好故殊異之品始得自出于蓁莽之間¶
而其名遂冠天下借使陸羽復起閲其金餅味其雲腴¶
當爽然自失矣因念草木之材一有負瓌偉絶特者未¶
<pb:KR3j0185_WYG_093-80b>¶
嘗不遇時而後興況于人乎然士大夫間為珍藏精試¶
之具非尚雅好真未嘗輒出其好事者又常論其采制¶
之出入器用之宜否較試之湯火圖于縑素𫝊翫于時¶
獨未有補于賞鑒之明耳葢園民射利膏油其面色品¶
味易辨而難詳子因閲收之暇為原采造之得失較試¶
之低昻次為十説以中其病題曰品茶要録云¶
　　一采造過時¶
茶事起于驚蟄前其采芽如鷹爪初造曰試焙又曰一¶
<pb:KR3j0185_WYG_093-81a>¶
火其次曰二火二火之茶已次三火矣故市茶芽者惟¶
同出于三火前者為最佳尤喜薄寒氣候隂不至凍(芽/發)¶
(時尤畏霜有造于一火二火皆遇/霜而三火霜霽則三火之茶勝矣)晴不至于暄則榖芽¶
含養約勒而滋長有漸采工亦優為矣凡試時泛色鮮¶
白隠于薄霧者得于佳時而然也有造于積雨者其色¶
昏黄或氣候暴暄茶芽蒸發采工汗手薰漬揀摘不給則¶
製造雖多皆為常品矣試時色非鮮白水脚微紅者過¶
時之病也¶
<pb:KR3j0185_WYG_093-81b>¶
　　二白合盜葉¶
茶之精絶者曰鬬曰亞鬬其次揀芽茶芽鬭品雖最上¶
園戸或止一株葢天材間有特異非能皆然也且物之¶
變勢無常而人之耳目有盡故造鬭品之家有昔優而¶
今劣前負而後勝者雖人工有至有不至亦造化推移¶
不可得而擅也其造一火曰鬭二火曰亞鬭不過十數¶
銙而已揀芽則不然徧園隴中擇其精英者耳其或貪¶
多務得又滋色澤往往以白合盜葉間之試時色雖鮮¶
<pb:KR3j0185_WYG_093-82a>¶
白其味澁淡者間白合盜葉之病也(一鷹爪之芽有兩/小葉抱而生者白)¶
(合也新條葉之初生而白者盗葉也造揀/芽常剔取鷹爪而白合不用況盗葉乎)¶
　　三入雜¶
物固不可以容偽況飲食之物尤不可也故茶有入他¶
葉者建人號為入雜銙列入柿葉常品入桴檻葉二葉¶
易致又滋色澤園民欺售直而為之試時無粟紋甘香¶
盞面浮散隠如微毛或星星如纎絮者入雜之病也善¶
茶品者側盞視之所入之多寡從可知矣嚮上下品有¶
<pb:KR3j0185_WYG_093-82b>¶
之近雖銙列亦或勾使¶
　　四蒸不熟¶
榖芽初采不過盈筐而已趣時争新之勢然也既采而¶
蒸既蒸而研蒸有不熟之病有過熟之病蒸不熟則雖¶
精芽所損已多試時色青易沈味為桃仁之氣者不蒸¶
熟之病也唯正熟者味甘香¶
　　五過熟¶
茶芽方蒸以氣為候視之不可以不謹也試時色黄而¶
<pb:KR3j0185_WYG_093-83a>¶
粟紋大者過熟之病也然雖過熟愈于不熟甘香之味¶
勝也故君謨論色則以青白勝黄白余論味則以黄白¶
勝青白¶
　　六焦釡¶
茶蒸不可以逾久久而過熟又久則湯乾而焦釡之氣¶
出茶工有乏新湯以益之是致蒸損茶黄試時色多昏¶
黯氣焦味惡者焦釡之病也(建人號/熱鍋氣)¶
　　七壓黄¶
<pb:KR3j0185_WYG_093-83b>¶
茶已蒸者為黄黄細則已入捲模制之矣葢清潔鮮明¶
則香色如之故采佳品者常于半曉間衝䝉雲霧或以¶
罐汲新泉懸胸間得必投其中葢欲鮮也其或日氣烘¶
爍茶芽暴長工力不給其采芽已色不鮮明薄如瓌卵¶
氣者壓黄之病也¶
　　八漬膏¶
茶餅光黄又如䕃潤者榨不乾也榨欲盡去其膏膏盡¶
則有如乾竹葉之意唯吾飾首面者故榨不欲乾以利¶
<pb:KR3j0185_WYG_093-84a>¶
易售試時色雖鮮白其味帶苦者漬膏之病也¶
　　九傷焙¶
夫茶本以芽葉之物就之捲模既出捲上笪焙之用火¶
務令通熟即以灰覆之虚其中以熟火氣然茶民不喜¶
用實炭號為冷火以茶餅新濕欲乾以見售故用火常¶
帶煙熖煙熖既多稍失看候以故薫損茶餅試時其色¶
昏紅氣味帶焦者傷熖之病也¶
　　十辨壑源沙溪¶
<pb:KR3j0185_WYG_093-84b>¶
壑源沙溪其地相背而中隔一嶺其去無數里之逺然¶
茶産頓殊有能出力移栽植之亦為土氣所化竊嘗怪¶
茶之為草一物爾其勢必猶得地而後異豈水絡地胍¶
偏鍾粹于壑源豈御焙占此大岡巍隴神物伏護得其¶
餘䕃耶何其甘芳精至而美擅天下也觀夫春雷一驚¶
筠籠纔起售者已擔簦挈槖于其門或先期而散留金¶
錢或茶纔入笪而争酬所直故壑源之茶常不足客所¶
求其有桀猾之園民隂取沙溪茶黄雜就家捲而製之¶
<pb:KR3j0185_WYG_093-85a>¶
人耳其名睨其規模之相若不能原其實者葢有之矣¶
凡壑源之茶售以十則沙溪之茶售以五其直大率倣¶
此然沙溪之園民亦勇于覓利或雜以松黄飾其首面¶
凡肉理怯薄體輕而色黄試時雖鮮白不能久泛香薄¶
而味短者沙溪之品也凡肉理實厚體堅而色紫試時¶
泛盞凝久香滑而味長者壑源之品也¶
　　後論¶
余嘗論茶之精絶者其白合未開其細如麥葢得青陽¶
<pb:KR3j0185_WYG_093-85b>¶
之輕清者也又其山多帶砂石而號佳品者皆在山南¶
葢得朝陽之和者也余嘗事閒乗晷景之明浄適軒亭¶
之瀟洒一一皆取品試既而神水生于華池愈甘而新¶
其有助乎然建安之茶散人下者不為也而得建安之¶
精品不善炙葢有得之者亦不能辨或不善于烹試矣¶
或非其時尤不善也況非其賓乎然未有主賢而賓愚¶
者也夫惟知此然後盡茶之事昔者陸羽號為知茶然¶
羽之所知者皆今之所謂茶草何哉如鴻漸所論蒸笋¶
<pb:KR3j0185_WYG_093-86a>¶
幷葉畏流其膏葢草茶味短而淡故常恐去膏建茶力¶
厚而甘故惟欲去膏又論福建為未詳往往得之其味¶
極佳由是觀之鴻漸未嘗到建安歟¶
<pb:KR3j0185_WYG_093-87a>¶
　　本朝茶法(沈括/)¶
本朝茶法乾德二年始詔在京建州漢蘄口各置𣙜貨¶
務五年始禁私賣茶從不應為情理重太平興國二年¶
删定禁法條貫始立等科罪淳化二年令商賈就園戸¶
買茶公于官塲貼射始行貼射法淳化四年初行交引¶
罷貼射法西北入粟給交引自通利軍始是嵗罷諸處¶
𣙜貨務尋復依舊至咸平元年茶利錢以一百三十九¶
萬二千一百一十九貫為額至嘉祐三年凡六十一年¶
<pb:KR3j0185_WYG_093-87b>¶
用此額官本雜費皆在内中間時有增虧嵗入不常咸¶
平五年三司使王嗣宗始立三分法以十分茶價四分¶
給香藥三分犀象三分茶引六年又改支六分香藥犀¶
象四分茶引景徳二年許人入中錢帛金銀謂之三説¶
至祥符九年茶引益輕用知秦州曹瑋議就永興鳯翔¶
以官錢収買客引以捄引價前此累增加饒錢至天祐¶
二年鎮戎軍納大麥一斗本價通加饒共支錢一貫二¶
百五十四乾興元年改二分法支茶引三分東南見錢¶
<pb:KR3j0185_WYG_093-88a>¶
二分半香藥四分半天聖元年復行貼射法行之三年¶
茶利盡歸大商官塲但得黄晩惡茶乃詔孫奭重議罷¶
貼射法明年推治元議省吏計覆官旬獻官皆決配沙¶
門島元詳定樞宻副使張鄧公參知政事吕許公魯肅¶
簡各罰俸一月御史中丞劉筠入内内侍省副都知周¶
文買西上閣門使薛招廓三部副使各罰銅二十斤前¶
三司使李諮落樞密直學士依舊知洪州皇祐三年筭¶
茶依舊只用見錢至嘉祐四年二月五日降勑罷茶禁¶
<pb:KR3j0185_WYG_093-88b>¶
國朝六𣙜貨務十三山塲都賣茶嵗一千五十三萬三¶
千七百四十七斤半租額錢二百二十五萬四千四十¶
七貫一十其六𣙜貨務取最中嘉祐六年抛占茶五百¶
七十三萬六千七百八十六斤半租額錢一百九十六¶
萬四千六百四十七貫二百七十八荆南府租額錢三¶
十一萬五千一百四十八貫三百七十五受納潭鼎澧¶
岳歸峽州荆南府片散茶共八十七萬五千三百五十¶
七斤漢陽軍租額錢二十一萬八千三百二十一貫五¶
<pb:KR3j0185_WYG_093-89a>¶
十一受納鄂州片茶二十三萬八千三百斤半蘄州蘄¶
口租額錢三十五萬九千八百三十九貫八百一十四¶
受納潭建州興國軍片茶五十萬斤無為軍租額錢三¶
十四萬八千六百二十貫四百三十受納潭筠袁池饒¶
建歙江洪州南康興國軍片散茶共八十四萬二千三¶
百三十三斤真州租額錢五十一萬四千二十二貫九¶
百三十二受納潭袁池饒歙建撫筠宣江吉洪州興國¶
臨江南康軍片散茶共二百八十五萬六千二百六斤¶
<pb:KR3j0185_WYG_093-89b>¶
海州租額錢三十萬八千七百三貫六百七十六受納¶
睦湖杭越衢温婺台常明饒歙州片散茶共四十二萬¶
四千五百九十斤十三山塲租額錢共二十八萬九千¶
三百九十九貫七百三十三共買茶四百七十九萬六¶
千九百六十一斤光州光山塲買茶三十萬七千二百¶
十六斤賣錢一萬二千四百五十六貫子安塲買茶二¶
十二萬八千二十斤賣錢一萬三千六百八十九貫三¶
百四十八商城塲買茶四十萬五百五十三斤賣錢二¶
<pb:KR3j0185_WYG_093-90a>¶
萬七千七十九貫四百四十六夀州麻步塲買茶三十¶
三萬一千八百三十三斤賣錢二萬四千八百一十一¶
貫三百五十霍山塲買茶五十三萬二千三百九斤賣¶
錢三萬五千五百九十五貫四百八十九開順塲買茶¶
二十六萬九千七十七斤賣錢一萬七千一百三十貫¶
廬州王同塲買茶二十九萬七千三百二十八斤賣錢¶
一萬四千三百五十七貫六百四十二黄州麻城塲買¶
茶二十八萬四千二百七十四斤賣錢一萬二千五百¶
<pb:KR3j0185_WYG_093-90b>¶
四十貫舒州羅源塲買茶一十八萬五千八十二斤賣¶
錢一萬四百六十九貫七百八十五太湖塲買茶八十¶
二萬九千三十二斤賣錢三萬六千九十六貫六百八¶
十蘄州洗馬塲買茶四十萬斤賣錢二萬六千三百六¶
十貫王祺塲買茶一十八萬二千二百二十七斤賣錢¶
一萬一千九百五十三貫九百九十二石橋塲買茶五¶
十五萬斤賣錢三萬六千八十貫¶
<pb:KR3j0185_WYG_093-91a>¶
　　煎茶水記(張又新/)¶
　故刑部侍郎劉公諱伯芻於又新丈人行也為學精¶
　博頗有風鑒稱較水之與茶宜者凡七等¶
揚子江南零水第一¶
無錫惠山寺石水第二¶
蘇州虎丘寺石水第三¶
丹陽縣觀音寺水第四¶
揚州大明寺水第五¶
<pb:KR3j0185_WYG_093-91b>¶
吳松江水第六¶
淮水最下第七¶
　斯七水余嘗具瓶於舟中親挹而比之誠如其說也¶
　客有熟於兩浙者言捜訪未盡余嘗志之及刺永嘉¶
　過桐廬江至嚴子瀨溪色至清水味甚冷家人皆用¶
　陳黒壞茶潑之皆至芳香又以煎佳茶不可名其鮮¶
　馥也又愈於揚子南零殊逺及至永嘉取仙巖瀑布¶
　用之亦不下南零以是知客之説信矣夫顯理鑒物¶
<pb:KR3j0185_WYG_093-92a>¶
　今之人信不迨於古人葢亦有古人所未知而今人¶
　能知之者元和九年春予初成名與同年生期于薦¶
　福寺余與李徳垂先至憩西廂𤣥鑒室會適有楚僧¶
　至置囊有數編書余偶抽一通覽焉文細密皆雜記¶
　卷末又一題云煮茶記云代宗朝李季卿刺湖州至¶
　維揚逢陸處士鴻漸李素熟陸名有傾葢之懽因之¶
　赴郡泊揚子驛將食李曰陸君善於茶蓋天下聞名¶
　矣況揚子南零水又殊絶今者二妙千載一遇何曠¶
<pb:KR3j0185_WYG_093-92b>¶
　之乎命軍士謹信者挈瓶操舟深詣南零陸利器以¶
　俟之俄水至陸以杓揚其水曰江則江矣非南零者¶
　似臨岸之水使曰某擢舟深入見者累百敢虚紿乎¶
　陸不言既而傾諸盆至半陸遽止之又以杓揚之曰¶
　自此南零者矣使蹶然大駭伏罪曰某自南零齎至¶
　岸舟蕩覆半至懼其尠挹岸水增之處士之鑒神鑒¶
　也其敢隠焉李與賓從數十人皆大駭愕李因問陸¶
　既如是所歴經處之水優劣精可判矣陸曰楚水第¶
<pb:KR3j0185_WYG_093-93a>¶
　一晉水最下李因命筆口授而次第之¶
廬山康王谷水簾水第一¶
無錫縣惠山寺石泉水第二¶
蘄州蘭溪石下水第三¶
峽州扇子山下有石突然洩水獨清冷狀如龜形俗云¶
　蝦&KR0034;口水第四¶
蘇州虎丘寺石泉水第五¶
廬山招賢寺下方橋潭水第六¶
<pb:KR3j0185_WYG_093-93b>¶
揚子江南零水第七¶
洪州西山西東瀑布泉第八¶
唐州柏巖縣淮水源第九(淮水/亦佳)¶
廬州龍池山嶺水第十¶
丹陽縣觀音寺水第十一¶
揚州大明寺水第十二¶
漢江金州上游中零水第十三(水/苦)¶
歸州玉虚洞下香溪水第十四¶
<pb:KR3j0185_WYG_093-94a>¶
商州武闗西洛水第十五(未嘗/泥)¶
吳松江水第十六¶
天台山西南峯千丈瀑布水第十七¶
栁州圓泉第十八¶
桐廬嚴陵灘水第十九¶
雪水第二十(用雪不/可大冷)¶
　此二十水余嘗試之非繫茶之精麄過此不之知也¶
　夫茶烹於所産處無不佳也葢水土之宜離其處水¶
<pb:KR3j0185_WYG_093-94b>¶
　功其半然善烹潔器全其功也李實諸司馬遇有言¶
　茶者即示之又新刺九江有客李滂門生劉魯封言¶
　嘗見説茶余醒然思往嵗僧室獲是書因盡篋書在¶
　焉古人云㵼水置瓶中焉能辨淄澠此言不必可判¶
　也萬古以為信然葢不疑矣豈知天下之理未可言¶
　至古人妍精固有未盡强學君子孜孜不懈豈止思¶
　齊而已哉此言亦有禆於勸勉故記之¶
　　大明水記(歐陽脩/)¶
<pb:KR3j0185_WYG_093-95a>¶
世傳陸羽茶經其論水云山水上江水次井水下又云¶
山水乳泉石池漫流者上瀑湧湍潄勿食食久令人有¶
頸疾江水取去人逺者井取汲多者其説止於此而未¶
嘗品第天下之水味也至張又新為煎茶水記始云劉¶
伯芻謂水之宜茶者有七等又載羽為李季卿論水次¶
第有二十種今考二說與羽茶經皆不合羽謂山水上¶
而乳泉石池又上江水次而井水下伯芻以揚子江為¶
第一惠山石泉為第二虎丘石井為第三丹陽寺井為¶
<pb:KR3j0185_WYG_093-95b>¶
第四揚州大明寺井為第五而松江第六淮水第七與¶
羽説相反季卿所説二十水廬山康王谷水第一無錫¶
惠山石泉第二蘄州蘭溪石下水第三扇子峽蝦&KR0034;口¶
水第四虎邱寺井水第五廬山招賢寺下方橋潭水第¶
六揚子江南零水第七洪州西山瀑布泉第八桐栢淮¶
源第九廬山頂水第十丹陽寺井水第十一揚州大明¶
寺井第十二漢江南零水第十三玉虚洞香溪水第十¶
四武闗西洛水第十五松江水第十六天台千丈瀑布¶
<pb:KR3j0185_WYG_093-96a>¶
水第十七栁州圓泉水第十八嚴陵灘水第十九雪水¶
第二十如蝦&KR0034;口水西山瀑布天台千丈瀑布皆羽戒¶
人勿食食而生疾其餘江水居山水上井水居江水上¶
皆與茶經相反疑羽不當二説以自異使誠羽説何足¶
信也得非又新妄附益之耶其述羽辨南零岸水特怪¶
其妄也水味有美惡而已欲舉天下之水一一而次第¶
之者妄説也故其為説前後不同如此然此井於揚水¶
之美者也羽之論水惡渟浸而喜泉源故井取汲多者¶
<pb:KR3j0185_WYG_093-96b>¶
江雖長流然衆水雜聚故次山水惟此説近物理云¶
　　浮槎山水記(歐陽脩/)¶
浮槎山在慎縣南三十五里或曰浮巢二山其事出於¶
浮圖老子之徒荒怪誕妄之説其上有泉自前世論水¶
者皆弗道余嘗讀茶經愛陸羽善言水後得張又新水記¶
載劉伯芻李季卿所列水次第以為得之於羽然以茶¶
經攷之皆不合又新妄狂險譎之士其言難信頗疑非¶
羽之説及得浮槎山水然後益知羽為知水者浮槎與¶
<pb:KR3j0185_WYG_093-97a>¶
龍池山皆在廬州界中較其味不及浮槎逺甚而又新¶
所記以龍池為第十浮槎之水棄而不録以此知其所¶
失多矣羽則不然其説曰山水上江次之井為下山水¶
乳泉石池漫流者上其言雖簡而於論水盡矣浮槎之¶
水發自李侯嘉祐二年李侯以鎮東留後出守廬州因¶
遊金陵登蔣山飲其水又登浮槎至其山上有石池涓¶
涓可愛葢羽所謂乳泉漫流者也飲之而甘乃考圖記¶
問故老得其事迹因以其水遺余於京師余報之曰李¶
<pb:KR3j0185_WYG_093-97b>¶
侯可謂賢矣夫窮天下之物無不得其欲者富貴之樂¶
也至於䕃長松藉豐草聴山溜之潺湲飲石泉之滴瀝¶
此山林者之樂也而山林之士視天下之樂不一動其¶
心或有欲於心顧力不可得而止者乃能退而獲樂於¶
斯彼富貴者之能致物矣而其不可兼者惟山林之樂爾¶
惟李侯生長富貴厭於耳目又知山林之為樂至於攀¶
緣上下幽隠窮絶人所不及者皆能得之其兼取於物¶
者可謂多矣李侯折節好學喜交賢士敏於為政所至¶
<pb:KR3j0185_WYG_093-98a>¶
有能名凡物不能自見而待人以彰者有矣其物未必¶
可貴而因人以重者亦有矣故予為誌其事俾世知竒泉¶
發自李侯始也¶
<pb:KR3j0185_WYG_093-99a>¶
　　十六湯品(蘇廙/)¶
第一得一湯火績已儲水性乃盡如斗中米如稱上魚¶
髙低適平無過不及為度葢一而不偏雜者也天得一¶
以清地得一以寧湯得一可建湯&KR0564;¶
第二嬰湯薪火方交水釡纔熾急取旋傾若嬰兒之未¶
孩欲責以壯夫之事難矣哉¶
第三百夀湯人過百息水踰十沸或以話阻或以事廢¶
始取用之湯已失性矣敢問皤髩蒼顔之大老還可執¶
<pb:KR3j0185_WYG_093-99b>¶
弓抹矢以取中乎還可雄登闊步以邁逺乎¶
第四中湯亦見夫皷琴者也聲合中則失妙亦見磨墨¶
者也力合中則失濃聲有緩急則琴亡力有緩急則墨¶
喪注湯有緩急則茶敗欲湯之中臂任其責¶
第五斷脉湯茶已就膏宜以造化成其形若手顫臂嚲¶
惟恐其深缾觜之端若存若忘湯不順通故茶不匀粹¶
是猶人之百脉氣血斷續欲夀奚茍惡斃宜逃¶
第六大壯湯力士之把針耕夫之握管所以不能成功¶
<pb:KR3j0185_WYG_093-100a>¶
者傷於麄也且一甌之茗多不二錢茗盞量合宜下湯¶
不過六分萬一快瀉而深積之茶安在哉¶
第七富貴湯以金銀為湯器惟富貴者具焉所以榮功¶
建湯業貧賤者有不能遂也湯器之不可捨金銀猶琴¶
之不可拾桐墨之不可捨膠¶
第八秀碧湯石凝結天地秀氣而賦形者也琢以為器¶
秀猶在焉其湯不良未之有也¶
第九壓一湯貴欠金銀賤惡銅鐵則甆瓶有足取焉幽¶
<pb:KR3j0185_WYG_093-100b>¶
士逸夫品色尤宜豈不為瓶中之壓一乎然勿與誇珍¶
&KR0247;豪臭公子道¶
第十纒口湯猥人俗輩煉水之器豈暇深擇銅鐵鉛錫¶
取熟而已夫是湯也腥苦且澁飲之逾時惡氣纒口而¶
而不得去¶
第十一減價湯無油之瓦滲水而有王氣雖御銙宸緘¶
且將敗徳銷聲諺曰茶瓶用瓦如乗折脚駿登髙好事¶
者幸誌之¶
<pb:KR3j0185_WYG_093-101a>¶
第十二法律湯凡木可以煮湯不獨炭也惟沃茶之湯¶
非炭不可在茶家亦有法律水忌停薪忌薫犯律踰法¶
湯乖則茶殆矣¶
第十三一面湯或柴中之麩大或焚餘之虚炭木體雖¶
盡而性且浮性浮則湯有終嫩之嫌炭則不然實湯之¶
友¶
第十四宵人湯茶本靈草觸之則敗糞火雖&KR0623;惡性未¶
盡作湯泛茶减耗香味¶
<pb:KR3j0185_WYG_093-101b>¶
第十五賊湯(一名/賤湯)竹篠樹梢風日乾之燃鼎附瓶頗甚¶
快意然體性虚薄無中和之氣為茶之殘賊也¶
第十六魔湯調茶在湯之淑慝而湯最惡煙燃柴一枝¶
濃煙蔽室又安有湯耶茍用此湯又安有茶耶所以為¶
大魔¶
　湯者茶之司命若名茶而濫湯則與凡末同調矣煎¶
　以老嫩言者凡三品注以緩急言者凡三品以器標¶
　者共五品以薪論者共五品¶
<pb:KR3j0185_WYG_093-102a>¶
　　述煮茶小品(葉清臣/)¶
夫渭黍汾麻泉源之異稟江橘淮枳土地之或遷誠物¶
類之有宜亦臭味之相感也若乃擷華掇秀多識草木¶
之名激濁揚清能辨淄澠之品斯固好事之嘉尚博識¶
之精鑒自非笑傲塵表逍遥林下樂追王濛之約不讓¶
陸納之風其孰能與於此乎吳楚山谷間氣清地靈草¶
木頴挺多孕茶荈為人採拾大率右於武夷者為白乳¶
甲於吳興者為紫筍産禹穴者以天章顯茂錢塘者以¶
<pb:KR3j0185_WYG_093-102b>¶
徑山稀至於桐廬之岩雲衡之麓鴉山著於吳歙䝉頂¶
𫝊於岷蜀角立差勝毛舉實繁然而天賦尤異性靡俗¶
諳茍制非其妙烹失於術雖先雷而贏未雨而擔蒸焙¶
以圖造作以經而泉不香水不甘爨之揚之若淤若滓¶
予少得温氏所著茶説嘗識其水泉之目有二十焉會¶
西走巴峽經蝦蟇窟憩蕪城汲蜀岡井東遊故郡絶揚¶
子江留丹陽酌觀音泉過無錫&KR0445;慧山水粉搶牙旗蘇¶
蘭薪桂且鼎且缶以飲以歠莫不瀹氣滌慮蠲病折酲¶
<pb:KR3j0185_WYG_093-103a>¶
祛鄙恡之生心招神明而達觀信乎物類之宜得臭味¶
之所感幽人之佳尚前賢之精鑒不可及已噫紫華緑¶
英均一水也皆忘情於庶彚或求伸於知己不然者藂¶
薄之莽溝瀆之流亦奚以異哉遊鹿故宫依蓮盛府一¶
命受職再朞服勞而虎邱之觱沸松江之清泚復在在¶
封畛居然挹注是嘗所得於鴻漸之目二十而七也昔¶
酈元善於水經而未嘗知茶王肅癖於茗飲而言不及¶
水表是二美吾無愧焉凡泉品二十列於右幅且使盡¶
<pb:KR3j0185_WYG_093-103b>¶
神方之四兩遂成其功代酒限於七升無忘真賞云南¶
陽葉清臣述¶
<pb:KR3j0185_WYG_093-104a>¶
　　採茶録(温庭筠/)¶
　　辨¶
代宗朝李季卿刺湖州至維揚逢陸鴻漸抵揚子驛將¶
食李曰陸君别茶聞揚子南&KR0893;水又殊絶今者二妙千¶
載一遇命軍士謹慎者深入南&KR0893;陸利器以俟俄而水¶
至陸以杓揚水曰江則江矣非南&KR0893;似臨岸者使者曰¶
某掉舟深入見者累百敢有紿乎陸不言既而傾諸盆¶
至半陸遽止之又以杓揚之曰自此南&KR0893;者矣使者蹶¶
<pb:KR3j0185_WYG_093-104b>¶
然駭曰某自南&KR0893;賫至岸舟蕩覆過半懼其尠挹岸水¶
增之處士之鑒神鑒也某其敢隠焉¶
李約汧公子也一生不近粉黛性辨茶嘗曰茶須緩火¶
炙活火煎活火謂炭之有熖者當使湯無妄沸庶可養¶
茶始則魚目散布微㣲有聲中則四邊泉湧纍纍連珠¶
終則騰波鼔浪水氣全消謂之老湯三沸之法非活火¶
不能成也¶
　　嗜¶
<pb:KR3j0185_WYG_093-105a>¶
甫里先生陸龜䝉嗜茶荈置小園於頋渚山下嵗入茶¶
租薄為甌犧之費自為品第書一篇繼茶經茶訣之後¶
　　易¶
白樂天方齋禹錫正病酒禹錫乃饋菊苖虀蘆菔鮓換¶
取樂天六班茶二囊以自醒酒¶
　　苦¶
王濛好茶人至輙飲之士大夫甚以為苦每欲候濛必¶
云今日有水厄¶
<pb:KR3j0185_WYG_093-105b>¶
　　致¶
劉琨與弟羣書吾體中憤悶仰真茶汝可信致之¶
<pb:KR3j0185_WYG_093-106a>¶
　　鬬茶記(唐庚/)¶
政和二年三月壬戌二三君子相與鬭茶於寄傲齋¶
予為取龍塘水烹之而第其品以某為上某次之某閩¶
人其所賫宜尤髙而又次之然大較皆精絶葢嘗以為¶
天下之物有宜得而不得不宜得而得之者富貴有力¶
之人或有所不能致而貧賤窮厄流離遷徙之中或偶¶
然獲焉所謂尺有所短寸有所長良不虛也唐相李衛¶
公好飲惠山泉置驛𫝊送不逺數千里而近世歐陽少¶
<pb:KR3j0185_WYG_093-106b>¶
師作龍茶録序稱嘉祐七年親享明堂致齋之夕始以¶
小團分賜二府人給一餅不敢碾試至今藏之時熙寧¶
元年也吾聞茶不問團銙要之貴新水不問江井要之¶
貴活千里致水真偽固不可知就令識真已非活水自¶
嘉祐七年壬寅至熙寧元年戊申首尾七年更閲三朝¶
而賜茶猶在此豈復有茶也哉今吾提瓶去龍塘無數¶
十步此水宜茶昔人以為不減清逺峽而海道趨建安¶
不數日可至故每嵗新茶不過三月至矣罪戾之餘上¶
<pb:KR3j0185_WYG_093-107a>¶
寛不誅得與諸公從容談笑于此汲泉煮茗取一時之¶
適雖在田野孰與烹數千里之泉澆七年之賜茗也哉¶
此非吾君之力歟夫耕鑿食息終日䝉福而不知為之¶
者直愚民耳豈我輩謂耶是宜有所紀述以無忘在上¶
者之澤云¶
　¶
　¶
　¶
<pb:KR3j0185_WYG_093-107b>¶
　¶
　¶
　¶
　¶
　¶
　¶
　¶
　説郛卷九十三下¶
