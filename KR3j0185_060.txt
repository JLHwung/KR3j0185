# -*- mode: mandoku-view; -*-
#+TITLE: 說郛
#+DATE: 2015-08-24 23:26:54.111589
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷六十上
<pb:KR3j0185_WYG_060-1a>¶
欽定四庫全書¶
　說郛卷六十上　　　　　元　陶宗儀　撰¶
　　靈憲注(張衡/)¶
太素之前幽清𤣥静寂寞冥黙不可為象厥中惟靈¶
如是者永久焉斯謂冥莖蓋乃道根既建由无生有¶
太素始萌萌而未兆並體同色坤屯不分¶
天有九位自地至天一億一萬六千二百五十里懸¶
天之晷薄地之儀皆千里而差一寸¶
<pb:KR3j0185_WYG_060-1b>¶
水精為上天漢¶
日疋火月疋水火則外光水則含影¶
陽精之宗積而成烏烏有三趾陽之類數奇¶
歲星木精熒惑火精鎮星土精太白金精辰星水精¶
也¶
三公在天為三台九卿為北斗三公為五岳九卿法¶
河海二十七大夫法山陵八十一元士法谷阜合為帝¶
佐以匡綱紀¶
<pb:KR3j0185_WYG_060-2a>¶
冬至日成天文夏至日成地理¶
人統月建寅物生之端謂之人統夏以為正¶
<pb:KR3j0185_WYG_060-3a>¶
　　玉厯通政經(闕名/)¶
隂陽太甚作雨日久不為星變則為地震或大風作¶
而為地震地寒盛則裂風盛則震也¶
春當退貪殘進柔良恤幼孤賑不足求隱士則萬物¶
應節而生隨氣而長所謂春令也¶
正月建寅律中太蔟雞雉孶尾招搖生聚少陽解凍¶
其氣温柔逆之則寒¶
冬至之日見雲送迎從下鄉來歲美民人和不疾疫¶
<pb:KR3j0185_WYG_060-3b>¶
無雲送迎徳薄歲惡故其雲赤者旱黑者水白者為¶
兵黃者有土功¶
三月三日天無雨無日不見雨蠶大善¶
舎北種榆九株蠶大得¶
五沃之地其本宜桐¶
朝有大蜂武士中蜂赤強黑不良¶
天子孝則景雲游¶
玉甕者聖人之應也不汲自盈王者飲食有節則出¶
<pb:KR3j0185_WYG_060-4a>¶
芝英者王者親延耆養老有道則生¶
一角獸者六合同歸則至¶
五音克諧各得其倫則鳳凰翔¶
三足烏王者慈孝被于百姓不好殺生則來¶
赤雀不見則國無賢¶
白狐至國民利不至下驕恣¶
<pb:KR3j0185_WYG_060-5a>¶
　　徐整長厯(徐整/)¶
泉陽之精上合為日徑千里周圍三千里下於天七¶
千里¶
月徑千里周圍三千里下於天七千里¶
大星徑百里中星五十小星三十北斗七星間相去¶
九千里皆在日月下¶
黃帝時風不鳴條雨不破塊也¶
星者元氣之英水之精也¶
<pb:KR3j0185_WYG_060-5b>¶
厯北斗當崑崙氣連注天下春夏為雨露秋冬為霜¶
雪¶
溟涬始牙濛鴻滋萌歲起攝提元氣肇啓有神靈人¶
十三頭號曰天皇¶
天地混沌如雞子盤古生其中萬八千歲天地開闢¶
陽清為天隂濁為地盤古在其中一日九變神於天¶
聖於地天日髙一丈地日厚一丈盤古日長一丈如¶
此萬八千歲天數極髙地數極深盤古極長後乃有¶
<pb:KR3j0185_WYG_060-6a>¶
三皇數起於一立於三成於五盛於七處於九故天¶
去地九萬里¶
<pb:KR3j0185_WYG_060-7a>¶
　　孫氏瑞應圖(闕名/)¶
舜時后稷播植天降秬秠故詩曰天降嘉種惟秬惟¶
秠¶
景雲者太平之應也一曰非氣非烟五色氤氲謂之¶
慶雲¶
矞雲也有狀外赤内黃¶
遇旱責躬引咎理察寃枉退去貪殘側修惠政則降¶
以靈雨¶
<pb:KR3j0185_WYG_060-7b>¶
葳蕤者禮備至則生一曰王者愛人命則生一名葳¶
綏也¶
黃龍者神之精四龍之長也王者不漉池沼水得達¶
深淵則應氣而游池沼¶
鍾律和調則玉羊見¶
景星者大星也狀如霜月生於晦朔助月為明王者¶
不私於人則見¶
文王時見蒼烏王孝悌則至一本曰賢君王帝主修¶
<pb:KR3j0185_WYG_060-8a>¶
行孝慈被於萬姓不好殺生則來¶
白鳩成湯時來王者養耆老尊道徳不失舊則至一¶
本成王時來至¶
王者貴人而賤貨則白馬朱鬛又云車馬有節則見¶
騰黃者神馬也其色黃一名乘黃亦曰飛黃亦曰咸¶
吉黃或曰翠黃一名紫黃其狀如狐皆上有兩角出¶
白氏之國乘之壽三千歲¶
玉馬者清明尊賢則至¶
<pb:KR3j0185_WYG_060-8b>¶
真人者黃帝時遊於池王者有茂徳不貪貨利則金¶
人乘船遊於王後也¶
王者徳及于水而王道通移則海不揚鴻波¶
醴泉者水之精也味甘如醴泉出流所及草木皆茂¶
飲之令人壽也¶
理訟得所醴泉出於京師有仙人以爵酌之¶
福草者王者有徳則福草生¶
屈軼者太平之代生於庭前有佞人則草指之¶
<pb:KR3j0185_WYG_060-9a>¶
延嘉王者有徳則見¶
王孝道行則延嘉生¶
紫達者王者仁義行則常見¶
王者慈仁則芝草生食之令人延年¶
王者嫡庶有序男女有别則賓連閱生於房一名賓¶
連達一名賓連闊生於房室象御妃有節也¶
平露者如蓋生於庭似四方之政王者不私人以官¶
則四方之政平若東方政不平則西低北方政不平¶
<pb:KR3j0185_WYG_060-9b>¶
則南低西方政不平則東低南方政不平則北低四¶
方政不出其根若絲一曰平兩¶
<pb:KR3j0185_WYG_060-10a>¶
　　玉符瑞圖(顧野王/)¶
　　龍出¶
虞舜時黃龍從洛水出詣舜鱗甲成字舜即位與三¶
公臨觀黄龍五采負圖出舜前¶
　　白泉¶
泉色白自出山澤得禮制則澤谷之白泉出飲之使¶
人長壽¶
　　蒼烏見¶
<pb:KR3j0185_WYG_060-10b>¶
文王時見蒼烏王者孝悌則至¶
　　火為朱烏¶
赤烏武王時銜穀至屋上兵不血刃而殷服¶
　　鳳凰之佐¶
鸞鳥者赤神之精鳳凰之佐雞身赤色色亦被五彩¶
鳴中五音肅肅雍雍喜則鳴舞人君進退有度親疎¶
有序則至一本曰心識鍾律律調則至鳴舞以和之¶
　　銜珠而舞¶
<pb:KR3j0185_WYG_060-11a>¶
晉平公鼓琴有𤣥鶴二八而下銜明珠舞于庭一鶴¶
失珠覔得而走師曠掩口而笑¶
　　白鵠翔¶
師曠鼔琴通于神明而白鵠翔¶
<pb:KR3j0185_WYG_060-12a>¶
　　地鏡圖(闕名/)¶
齊氣之見為牛¶
青土地為女人黃金之見為火及白鼠¶
財在丘墟者為木變故木有折枯者其旁有財折所¶
向在焉其在南方去木八尺其在東方去木六尺¶
望氣見人家黃氣者支子樹也¶
錢銅之氣望之如有青雲¶
山畜材物氣葱盛¶
<pb:KR3j0185_WYG_060-12b>¶
行沙出金¶
斷岡伏鑛小¶
藴玉有積輝¶
銅器之精見為禺¶
黃金之氣赤黃千萬斤以上光如大鏡盤¶
銀氣夜正白流散在地撥之隨手合¶
草青莖赤秀下有鉛¶
欲知寳所在地以大鏡夜照見影若光在鏡中者物¶
<pb:KR3j0185_WYG_060-13a>¶
在下也¶
天鼓動玉弩發天下驚¶
<pb:KR3j0185_WYG_060-14a>¶
　　五行記(闕/)名¶
　　土中得魚¶
唐杭州富陽縣韓珣莊鑿井纔深五六尺土中得魚¶
數千頭土有微潤¶
　　截木得魚¶
唐封令&KR1027;任常州刺史於江南泝流將木至洛造廟¶
匠人截木於中得一鯽魚長數寸如刻安之¶
　　蝦蟆¶
<pb:KR3j0185_WYG_060-14b>¶
唐懐州凝真觀東廊柱已五十餘年道士往往聞柱¶
中有蝦蟇聲不知的處後因柱朽壊易之廚人砍以¶
為薪柱中得一蝦蟆其柱先無孔也¶
　　井歎¶
武后時來俊臣家井中夜有嗟吁怨歎聲¶
　　海氷¶
穆宗長慶元年海州海水氷南北二百里東望無際¶
　　氷紋如畫¶
<pb:KR3j0185_WYG_060-15a>¶
景福中滄州城塹中氷有紋如畫有竹木牡丹車馬¶
人物樓臺殿閣之狀時人以為地當有兵難近華孽¶
也¶
　　含元路寢¶
含元路寢大朝㑹之所御也¶
　　植胡桃¶
後蜀李雄玉衡十二年扶風人韓豹為太史令雄卒¶
子期立以豹為太傅猶領侯職豹嘗言於期曰臣今¶
<pb:KR3j0185_WYG_060-15b>¶
老志在田園欲植胡桃願賜其種期不悟俄而李壽¶
自涪率衆南向襲尅成都廢期自立¶
　　黃衣圍城¶
陳后主夢黃衣人圍城繞城橘樹盡伐去之及隋兵¶
至上下通服黃衣未㡬為隋攻圍之應¶
　　柑中有蛇¶
唐光宅中李崇真為益州刺史㕔事前有柑樹有柑¶
大如雞子晩熟微小有孔如針羣官咸異之方欲將¶
<pb:KR3j0185_WYG_060-16a>¶
進久而方罷因剖之得一赤斑蛇長尺餘崇真後為¶
兵所殺¶
　　米化¶
晉武帝時裴楷家炊黍在甑或變為螺其年楷卒石¶
崇家稻米化螺崇亦被誅¶
<pb:KR3j0185_WYG_060-17a>¶
　　𤣥中記(郭氏/)¶
天下之强者東海之沃焦焉水灌而不已沃焦者山名¶
也在東海南方三萬里海水灌之而不消¶
東方有桃都山山上有一大樹名曰桃都枝相去三千¶
里上有天雞日初出時照此木天雞即鳴天下雞皆隨¶
之¶
南方有炎山焉行人以正月二月三月行過此山¶
取山下木以為薪然之無焰取其皮績之為火¶
<pb:KR3j0185_WYG_060-17b>¶
浣布¶
君子之國地方千里多木槿花¶
東方之大者東海魚焉行海者一日逢魚頭七日逢魚¶
尾魚産則百里水為血¶
玉門之西有一國國中有山山上有祠廟國人嵗嵗出¶
碪數千輸廟中名曰霹靂碪給霹靂用從春雷出碪日¶
減至秋而盡¶
東方有柴都焉在齊國有山山有泉水如井狀深不測¶
<pb:KR3j0185_WYG_060-18a>¶
至春夏時雹從井中出常敗五糓人常以柴塞之不柴¶
塞則出也故號為柴都¶
吳西具區澤中有包山有洞庭室¶
松脂淪入地中千嵗為茯苓¶
萬嵗樹精為青牛¶
千嵗之樹精為青羊¶
木子之大者有積石之桃實焉大如十斛籠¶
天下之大物有北海之蟹焉舉一螯能加于山上身故¶
<pb:KR3j0185_WYG_060-18b>¶
在水中¶
秦文公造長安宫面四百里南至終南山山有梓樹大¶
數百圍䕃宫中公惡而伐之連日不剋輒大風雨夜有¶
鬼問梓樹樹曰豈奈吾何鬼曰若使三百人披頭以絲¶
繞樹豈不敗汝樹黙然不應明日人言于秦王王依此¶
言伐之中有青牛逐之入澧州¶
狐五十嵗能變化為婦人百嵗為美女為神巫或為丈¶
夫與女人交接能知千里外事善蠱魅使人迷惑失智¶
<pb:KR3j0185_WYG_060-19a>¶
千嵗即與天通為天狐¶
<pb:KR3j0185_WYG_060-20a>¶
　　發蒙記(束晳/)¶
甘棗令人不惑萱草可以忘憂¶
西域有火鼠之布東海有不灰之木¶
㢘頗畢老日噉肉百斤¶
蠅生積灰蜂出蜘蛛腐木為螢蠐螬出朽芻¶
獅子五色而食虎于巨木之岫一噬則百人仆唯畏¶
鈎㦸¶
玉精名委似美女而青衣見以桃㦸刺之以其名呼¶
<pb:KR3j0185_WYG_060-20b>¶
之可得也¶
虎以狗為酒雞以蜈蚣為酒鳩以桑椹為酒猫以薄¶
荷為酒蛇以茱萸為酒謂食之即醉也¶
東方朔乃太白星精¶
水行峽路最險以灧澦為最¶
萬歲蟾蜍頭上有角頷下有丹書重八字¶
琴以七寳飾之名璠璵之樂¶
子路感雷精而生尚剛好勇¶
<pb:KR3j0185_WYG_060-21a>¶
秦始皇決事縣石之一縣稱也石百二十斤¶
漢武所生之殿曰猗蘭¶
蒙恬之為筆也柘木為管鹿毛為柱羊毛為被¶
<pb:KR3j0185_WYG_060-22a>¶
　　決疑要注(摯虞/)¶
辛繕嘗隱居華陰光武徵不仕至有大鳥髙五尺五¶
色備舉而多青栖繕槐樹旬時不去𢎞農太守以聞¶
詔問百僚咸以為鳳太史令蔡衡對曰凡象鳳者有¶
五多赤色者鳳多青色者鸞多黃色者雛多紫色者¶
鵷多白色者鵠此鳥多青乃鸞非鳳也上善其言¶
秦除衮冕之制唯為𤣥衣絳裳一具而已漢興亦如¶
之中興後明帝永平中使諸儒案古衣圖書始復造¶
<pb:KR3j0185_WYG_060-22b>¶
衮冕之服至今用之¶
几筵在殿堂之上唯天子居牀其餘皆鋪席前設筵¶
几天子之殿東西九筵南北七筵故曰度堂以筵度¶
室以几也¶
漢武鑿昆明池極深悉是灰墨無復土舉朝不解以¶
問東方朔朔曰臣愚不足以知之可試問西域胡帝¶
以朔不知難以移問至後漢明帝時外國道人入來¶
洛陽時有憶方朔言者乃試以武帝時灰墨問之胡¶
<pb:KR3j0185_WYG_060-23a>¶
人云經云天地大劫將盡則劫燒此劫燒之餘乃知¶
朔言有㫖¶
尚書臺召人用虎爪書告下用偃波書皆不可卒學¶
以防矯詐¶
讌之與㑹威儀不同也㑹則隨五時朝服庭設金石¶
懸虎賁著旄頭文衣鶡尾以列陛讌則服常服設絲¶
竹之樂唯宿衛者列仗大㑹于太極殿小㑹于東西¶
堂¶
<pb:KR3j0185_WYG_060-24a>¶
　　在窮記(孔元舒/)¶
趙大龍以鶉二十枚奉上老母¶
袁彖贈庾易蜯硯¶
陳後主常令八婦人劈綵牋製五言詩¶
虞翻笑鄭𤣥不識古文¶
王粲好驢鳴¶
魏受禪碑王朗文梁皓書鍾繇鐫謂之三絶¶
廣南以竹為硯¶
<pb:KR3j0185_WYG_060-24b>¶
右軍三十三書蘭亭三十七書黄庭¶
顔真卿小鬟曰剪綵僮曰銀鹿¶
謝太傅墓碑但樹貞石初無文字¶
劉殷有七子五子各授一經一授太史一授漢書一¶
門之内七業俱興¶
倉鶊為饍可以療妬¶
陸澄讀易三年不解意義王儉戲云書廚¶
老子入西戎造摴蒱五木¶
<pb:KR3j0185_WYG_060-25a>¶
劉孝綽善草𨽻自以書似父乃變為别體¶
郄氏羲之妻也甚工書¶
陶𢎞景借人書隨誤治定¶
南朝呼筆四管為一床¶
栁下季死妻自誄門人不能損一字¶
<pb:KR3j0185_WYG_060-26a>¶
　　河東記(闕名/)¶
　　崔元暐¶
博陵崔元暐曽孫照太和八年九月中因熱疾死㝠¶
王追去至判官㕔有一大樓入門悉是金榜銀榜備¶
列人間富貴人姓名將相姓名列金榜將相以下悉¶
列銀榜更有長鐵榜列州縣府屬姓名¶
　　銅鐘書¶
義熙十一年霍山崩毁出銅鐘六枚上有文科斗書¶
<pb:KR3j0185_WYG_060-26b>¶
人莫能識¶
　　劉勲女¶
河内太守劉勲女苦左膝裏瘡痒迎陀使視陀以繩¶
繫一犬於馬後走馬牽犬犬困不能行因取斷腸以¶
向瘡口須㬰有若虵者從瘡中出長三尺¶
　　葉淨能¶
汝南王領葉淨能葉曰有一生徒能飯當令來謁翌¶
日有通謁者曰道士常持滿見之侏儒也談胚渾一¶
<pb:KR3j0185_WYG_060-27a>¶
道飲以酒五斗乃醉倒是一瓮爾¶
　　馬舉¶
馬舉鎮淮南有一叟謁之稱南山木强人能論兵㳒¶
驗之乃一棋局耳¶
<pb:KR3j0185_WYG_060-28a>¶
　　雞林志(闕名/)¶
　　佛龕¶
龜山有佛龕林木益邃傳云羅漢三藏行化至此滌¶
齒楊枝插地成木浄水所著今為清泉國人以佛法¶
始興之地最所崇奉¶
　　僧寺¶
髙麗僧住持修行者或犯戒律配黒白二山輕亦斥¶
遣籍其子孫仍髠受差役¶
<pb:KR3j0185_WYG_060-28b>¶
　　僧不娶¶
僧娶婦者不得居寺¶
　　織席¶
髙麗人多織席有龍鬚席藤席今舶人販至者皆席¶
草織之狹而宻緊上亦有一小團花¶
　　漆¶
髙麗黃漆生島上六月刺取瀋色若金日曝則乾本¶
出百濟今浙人號新羅漆¶
<pb:KR3j0185_WYG_060-29a>¶
　　收息¶
髙麗王於國中出債收息有陳道人曽入其國為商¶
云今以官奴求息裨之日磨納之孫貌好者倍其收¶
若得子則亦為奴婢¶
　　染采¶
髙麗善染采紅紫尤妙紫草大梗如牡丹擣汁染帛¶
甚鮮¶
　　僧衲¶
<pb:KR3j0185_WYG_060-29b>¶
髙麗僧衣磨納者為禪法師衲甚精好¶
<pb:KR3j0185_WYG_060-30a>¶
　　湘山錄(闕名/)¶
楊叔寳郎中與眉州人言頃眉州視事後三日作大¶
排樂人獻口號其末句云為報士民須慶賀火星去¶
了福星來喜召優人問曰大排致語誰做對曰本州¶
自來舊例只用此一首¶
丁晉公稱化鶴之裔為印記時謂鶴相¶
真廟時日本國入貢求本國神光寺記舍人辭不工¶
令學士張君房代之張退食多?飲市樓掖垣求之¶
<pb:KR3j0185_WYG_060-30b>¶
不獲大窘時种放以司諫歸華山楊大年為閒忙令¶
云世上何人最好閒司諌拂衣歸華山世上何人最¶
好忙紫微失却張君房¶
園荽即胡荽世傳有布種時口誦䙝則滋茂故士大¶
夫以穢談為撒園荽¶
劉伯芻巷口有鬻餅者每當罏謳歌一旦鎦憐其貧¶
貸以萬錢自是不聞歌聲問之曰本流既大心計轉¶
麤由是不暇渭城之曲矣¶
<pb:KR3j0185_WYG_060-31a>¶
咸通末執政病舉人車馬太盛奏請進士並乘驢鄭¶
光業軀幹偉大或嘲之曰今年勑下盡騎驢短轡長¶
鞦滿九衢清瘦兒郎猶自可就中愁殺鄭昌圖¶
闗啚有妹能文每語人曰吾家有一進士所恨不櫛¶
爾¶
<pb:KR3j0185_WYG_060-32a>¶
　　九國志(劉旻/)¶
　　雷神移牀¶
吳柴再用為光州一日大震雷家人皆伏匿再用當¶
戸危坐不動俄見有襦袴四人舁再用坐敗牀出庭¶
中復大震厔折有龍出¶
　　洲生忽沒¶
髙繼沖時李景威云舊傳江陵諸處九十九洲滿百¶
則王者興自武信王之初江心㴱浪中忽生一洲昨¶
<pb:KR3j0185_WYG_060-32b>¶
此洲忽漂沒若可憂也繼沖遂以納欵¶
　　百家灣¶
徐温嘗自迎鑾還至百家灣暴風起舟人相顧失色¶
温乃袒裼以帛繫璟首顧謂妾御曰吾善游儻溺不¶
暇相救幸保此子言訖風浪漸息¶
　　叱火¶
吳盧文進遷潤州節度城中火救之不息文進怒自¶
出州門使召馬步使將斬之聲至火即滅¶
<pb:KR3j0185_WYG_060-33a>¶
　　除夜鼓¶
吳越錢鏐嘗嵗除夜宴命諸子及諸孫鼓胡琴一再¶
行遽止之曰人將以我為長夜之飲也¶
　　有元和風¶
南唐韓熙載為和州司馬久之召為中書舍人乃始¶
親制誥典雅有元和之風¶
<pb:KR3j0185_WYG_060-34a>¶
　　九域志(李昕/)¶
梁孝王自汴州築蓼隄至洛陽三百里¶
穀城神農嘗五穀扵此名穀城¶
枌榆社漢髙祖鄉社名¶
飛山越王時自海飛來¶
召伯甘棠樹在陜州府置西南隅¶
龍泉在延州牧龍川多産駿馬¶
華山神祠能興雲致雨¶
<pb:KR3j0185_WYG_060-34b>¶
直市在雍州物無二價故以直市為名¶
唐李徳裕築琉璃城於漢源¶
小隴山一名隴坻其阪九迴上者七日乃至南充¶
碧落觀神龍中見黄雲赤霧蓊然翳前後三日但聞¶
斤斧之聲暨霧散雲斂有化宫出¶
木母冢乃丁蘭母也¶
皷角山在蘄州每天欲雨即先皷角鳴¶
錢塘在餘杭初為潮水所損州人華信自以私錢作¶
<pb:KR3j0185_WYG_060-35a>¶
塘捍海因名錢塘¶
奔牛堰在常州故老相傳古有金牛奔此故以名之¶
鍾山晉永嘉元年因水有大鍾從上墜水中驗銘是¶
秦時樂器因以命名¶
玉女墩在宜春每天將雨即有五色雲氣湧出石間¶
居人謂之玉女披衣¶
五孝子城昔五孝子共居此城城在大名府¶
<pb:KR3j0185_WYG_060-36a>¶
　　十道志(李吉甫/)¶
陜州陜郡禹貢豫州之域周為二伯分陜之地即古¶
虢國地戰國時屬韓秦併天下屬三川郡漢元鼎中¶
置𢎞農郡¶
汝州臨汝郡禹貢豫州之域春秋時為周王畿及鄭¶
楚之地¶
鄭州滎陽郡禹貢豫州之境秦兼天下為三川郡¶
宋州睢陽郡理宋城縣虞舜十二州為豫州之境周¶
<pb:KR3j0185_WYG_060-36b>¶
為青州之域武王封微子之邑後為齊楚魏所滅三¶
分其地魏得其梁陳晉齊得濟陰東平楚得沛梁即¶
今州也¶
亳州譙郡置在譙縣禹貢豫州之域春秋時陳國之¶
譙邑六國時屬楚秦為碭郡地漢為譙縣屬沛郡¶
許州許昌郡禹貢豫州之域周為許國¶
陳州淮陽郡置在宛丘縣¶
檀州宻雲郡禹貢冀州之域春秋戰國時並為燕地¶
<pb:KR3j0185_WYG_060-37a>¶
秦為漁陽郡在漢領白檀等十二縣¶
媯州媯川郡禹貢冀州之域舜暨周為幽州之域春¶
秋戰國並屬燕國秦併天下為上谷郡¶
阪泉在懐戎縣¶
平州北平郡禹貢冀州之域舜十二州為營州之境¶
周為幽州之地春秋時為山戎孤竹白狄肥子二國¶
地秦兼天下為遼西郡肥如縣地¶
營州栁城郡禹貢冀州之域其在十二州為營州地¶
<pb:KR3j0185_WYG_060-37b>¶
周為幽州春秋為山戎之地戰國時屬燕秦漢為遼¶
西郡¶
渤海風俗鷙戾多氣力輕姦兇¶
浮陽水所出東入海¶
鼓城縣春秋鼓子之邑漢下曲陽之地¶
瀛州河間郡禹貢冀州之域舜十二州并州之境春¶
秋時屬燕國秦併天下為河間郡漢為河間國¶
博野縣本漢蠡吾縣地¶
<pb:KR3j0185_WYG_060-38a>¶
莫州大安郡其地歴代所屬與瀛州同唐景雲二年¶
分瀛州置¶
易州上谷郡禹貢冀州之域虞分冀州則為并州之¶
地春秋時燕趙之分秦併天下為上谷郡地漢置涿¶
郡今州即涿郡之故安地也¶
易縣本漢故安縣也¶
漆水縣本漢遒縣也¶
遂城戰國時遂縣漢之北新城¶
<pb:KR3j0185_WYG_060-38b>¶
幽州范陽郡禹貢冀州之域虞舜十二州為幽州夏¶
殷省併冀州復置幽州秦為漁陽上谷等五郡漢髙¶
祖分上谷置涿郡武帝十三州為幽州¶
<pb:KR3j0185_WYG_060-39a>¶
　　十三州記(黃義仲/)¶
　　郡名¶
郡之言君也改公侯之封而言君者至尊也郡守專¶
權君臣之禮彌崇今郡字君在其左邑在其右君為¶
元首邑以載民故取名於君謂之郡¶
　　縣名¶
縣絃也絃以貞直言下體之居隣民之位不輕其誓¶
施綿用法不曲如絃絃聲近縣故以取名今縣字在¶
<pb:KR3j0185_WYG_060-39b>¶
半也¶
　　子男¶
縣萬戸以上為令則子國也千戸為長男國也今人¶
呼縣為百里子男本方百里也故言今之百里古之¶
諸侯¶
　　金牛¶
昔蜀王從卒數千餘出獵於褒谷之溪秦惠王亦畋¶
于山中怪而問之以金一筐遺蜀王及報欺之以土¶
<pb:KR3j0185_WYG_060-40a>¶
秦王大怒其臣曰此秦得之端秦王未知蜀道乃刻¶
石牛五頭置金於尾下偽如養之者言此天牛能屎¶
金蜀人見而信之乃令五丁共引牛成道致之成都¶
秦始知蜀道使張儀伐之蜀王開戰不勝而亡¶
　　治田¶
上虞縣有鴈為民田春拔野草根秋啄除其穢是以¶
縣官禁民不得妄害此鳥犯則有刑無赦¶
　　神珠¶
<pb:KR3j0185_WYG_060-40b>¶
僧彊疊國在天竺南佛寺三十餘所其地有神珠非¶
玉石晝夜於國中光明於日珠徑一尺五寸其色正¶
碧¶
<pb:KR3j0185_WYG_060-41a>¶
　　寰宇記(樂史/)¶
　　前溪¶
前溪烏程縣南東流入太湖謂之風渚夾溪悉生箭¶
箬後溪在市北餘不亭晉車騎將軍沈克家於前溪¶
樂府有前溪曲則克之所製其詞云當曙與未曙百¶
鳥啼忩忩後宋少帝續為七曲其一曲曰憂思出門¶
戸逢郎前溪度莫作流水心引新都捨故¶
　　任公溪¶
<pb:KR3j0185_WYG_060-41b>¶
歙縣有昉村俗説任昉為新安太守因行春至此愛¶
其雲溪緣源尋幽累日不返百姓因名其溪為昉溪¶
溪旁村為昉村村旁有山近故北野縣每山上石墜¶
則不利縣官縣廢後其事亦止大中十年刺史盧藩¶
改曰任公村任公溪¶
　　玉女沙¶
緱氏有八風溪溪水南流合三交水岸有沙細潤可¶
以澡濯隋代常進後宫雜以香藥以當豆屑號曰玉¶
<pb:KR3j0185_WYG_060-42a>¶
女沙¶
　　沈香浦¶
隠之罷郡見妻篋中有沈香一斤遂投石門内水中¶
後人謂之沈香浦亦曰投香浦¶
　　聰明泉¶
潯陽縣落星山澗有五松橋昔惠逺法師與殷仲堪¶
席澗談易于此而樹下泉湧號聰明泉¶
　　湯泉¶
<pb:KR3j0185_WYG_060-42b>¶
張勃吳錄曰丹陽江乗縣有湯山湯出其下大小凡¶
六處湯澗繞其東西冬夏常熱禽魚之類入者輒爛¶
以煮豆穀終日不熟草木濯之輒更鮮茂舊有湯泉¶
館今廢¶
　　聖泉¶
蜀武陽有聖泉其水碧色患瘡疾者洗之多愈投銀¶
即成金色孕婦飲之墮胎俗以為聖泉¶
　　神泉¶
<pb:KR3j0185_WYG_060-43a>¶
燉煌有懸泉一名神泉出龍勒山腹梁州異物志云¶
漢貳師將軍李廣利伐大宛還士衆渇乏廣利乃引¶
佩刀刺山飛泉湧出三軍賴以獲濟今有祠甚嚴郡¶
侯歲謁¶
　　井¶
賈耽自記云滑城控白馬之津邇斥鹵之溢里居者¶
井無良焉相土宜視水脉因便道求美泉得之於城¶
闕之右鬭成八隅合為一甃¶
<pb:KR3j0185_WYG_060-43b>¶
　　司命井¶
廣州記曰鬱林郡有石井半甘半淡?通江波冬夏¶
月常盈名曰司命井周給闔境也其井水竭即土人¶
疫稼穡不登以為候¶
　　鴻池¶
浚儀有鴻池魏獻公射鴻於此¶
　　天生池¶
宕渠披衣山上有雲山寺寺中有池去果州嘉陵江¶
<pb:KR3j0185_WYG_060-44a>¶
三十里江水或淺其池亦淺或漲其池亦漲號曰天¶
生池¶
　　杜䳌¶
蜀之先肇於人皇之際黄帝子昌意娶蜀人女生帝¶
嚳後封其支庶於蜀始稱王者自名蠶叢蜀之後主¶
名杜宇號望帝有荆人鼈靈死其屍浮水上至汶山¶
下又復生望帝見之用為相以已之徳不如鼈靈讓¶
位鼈靈立號開明望帝自逃之後欲復位不得死化¶
<pb:KR3j0185_WYG_060-44b>¶
為䳌每春月間晝夜悲鳴蜀人聞之曰我帝魂也名¶
杜䳌又名杜宇又號子規¶
<pb:KR3j0185_WYG_060-45a>¶
　　風土記(周處/)¶
越俗飲宴即皷盤以為樂取太素圓盤廣尺六者抱¶
以著腹以左手五指更彈之以為節舞者應節而舞¶
陽羨縣東有太湖中有包山山下有洞穴?行地中¶
云無所不通謂之洞庭地脉¶
魏時人或問董勛云七月七日為良日飲食不同於¶
古何也勛云七月黍熟七日為陽數故以糜為珍今¶
此日唯設湯餅無復有糜矣¶
<pb:KR3j0185_WYG_060-45b>¶
九月九日律中無射而數九俗尚此日折茱茰房以¶
插頭言辟除惡氣而禦初寒¶
蜀之風俗晩歲相與餽問謂之餽歲酒食相邀為别¶
歲至除夕達旦不眠謂之守歲¶
七月七日其夜灑掃於庭露施几筵設酒脯時果散¶
香粉於河鼓織女言此二星神當㑹守夜者咸懐私¶
願或云見天漢中有奕奕正白氣有耀五色以此為¶
徵應見者便拜而願乞富乞壽無子乞子唯得乞一¶
<pb:KR3j0185_WYG_060-46a>¶
不得兼求三年乃得言之頗有受其祚者¶
宅亦曰第言有甲乙之次第也一曰出不由里門面¶
大道者名曰第¶
陽羨縣前有大橋南北七十二丈橋中髙起有似虹¶
形¶
潘城西北三里有歴山形似覆釡因以為名¶
盧縣西三十九里有藍山¶
稴稻之青穟米皆青白也¶
<pb:KR3j0185_WYG_060-46b>¶
石髮水苔也青綠色皆生於石也¶
南居細李四月先熟¶
甘橘之屬滋味甜美特異者也有黄者有赭者謂之¶
壺甘¶
犬則青鸇白雀飛龍虎子馴良捷警難狎易使也¶
白鶴性警至八月白露降流于草葉上滴滴有聲即¶
鳴¶
六月有大雨名濯枝雨¶
<pb:KR3j0185_WYG_060-47a>¶
月正元日五熏鍊形注曰五辛所以𤼵五藏氣¶
越俗性率朴初與人交有禮封土壇祭以犬雞祝曰¶
卿雖乘車我戴笠後日相逢下車揖我步行君乘馬¶
他日相逢卿當下¶
每歲七月二十五日種類四集於廟扶老攜㓜環宿¶
其旁凡五日祠以牛彘酒鮓椎歌歡飲即還惟不用¶
犬云¶
<pb:KR3j0185_WYG_060-48a>¶
　　神境記(王韶之/)¶
　　蘭巖雙鶴¶
滎陽郡西有蘭巖山常有雙鶴素羽皦然日夕偶形¶
翔集傳云昔夫婦俱隠此山年數百歲化成此鶴忽¶
一旦一鶴為人所害其一鶴歲常哀鳴至今響動巖¶
谷莫知年歲¶
　　黄蓮¶
九疑山過半路皆行竹松下夾路有青澗澗中有黄¶
<pb:KR3j0185_WYG_060-48b>¶
色蓮華芳氣盈谷¶
　　靈源¶
滎陽郡西有靈源山其澗生靈芝石菌巖有紫菊¶
　　武陵池¶
武陵一孤山嶺有池魚鼈無不備有其七月七日乃¶
出游嶺顛族類各别¶
　　印渚¶
印渚山上承浮溪水從渚以上至縣悉石瀨惡道不¶
<pb:KR3j0185_WYG_060-49a>¶
可行船以下水道無險故行旅集焉晉王胡之為吳¶
興太守至渚中歎曰非唯使人心情開滌亦覺日月¶
清朗傳云渚次石文似印因以為名¶
<pb:KR3j0185_WYG_060-50a>¶
　　西征記(戴延之/)¶
　　石牀¶
焦氏山北數山有漢司𨽻校尉魯恭冢前有石祠石¶
廟四壁皆青石隱起自書契以來忠臣孝子貞婦孔¶
子及弟子七十二人形像像邊皆刻石記之文字分¶
明又有石牀長八尺磨瑩鮮明叩之聲聞逺近時太¶
尉從事中郎傅珍之諮議參軍周安穆折敗石床各¶
取去為魯氏之後所訟二人並免官¶
<pb:KR3j0185_WYG_060-50b>¶
　　厄井¶
板渚津津南原上有厄井父老云漢祖與楚戰敗走¶
逃匿於此井追軍至見兩鳩從井中出故得免厄因¶
名厄井¶
　　陽渠¶
洛陽城外四面有陽渠水周公所制也¶
　　七山¶
河東鹽池東吳坂登七山原每登一原輒峭起至五¶
<pb:KR3j0185_WYG_060-51a>¶
里原土平廣不知所極¶
　　南嶽¶
岣嶁山自湘川至長沙七百里九向九背然後不見¶
禹治水登而祭之因夢𤣥夷使者遂獲金簡玉字之¶
書得治水之要¶
　¶
　¶
　¶
<pb:KR3j0185_WYG_060-51b>¶
　¶
　¶
　¶
　¶
　¶
　¶
　¶
　説郛卷六十上¶
#+PROPERTY: JUAN 卷六十下
<pb:KR3j0185_WYG_060-52a>¶
欽定四庫全書¶
　説郛卷六十下　　　　　元　陶宗儀　撰¶
　　三輔黄圖(撰人闕/)¶
　　兔園¶
孝王好營宫室苑囿之樂作曜華宫築兔園囿中築¶
有百靈山有膚寸石落猿巖栖龍岫又有鴈池池間¶
有鶴洲鳧渚其諸宫觀相連延亘數十里奇果異樹¶
珍禽怪獸畢有王日與宫人賓客弋釣其中¶
<pb:KR3j0185_WYG_060-52b>¶
　　斗城¶
長安故城漢之舊都髙帝七年方修長安宫城自櫟¶
陽徙居此城本秦離宫也初置長安城本狹小至惠¶
帝更築之周迴六十五里城南為南斗形北為北斗¶
形至今人呼漢舊京為斗城¶
　　阿房¶
阿房以木蘭為梁以磁石為門懐刃者止之¶
　　未央¶
<pb:KR3j0185_WYG_060-53a>¶
營未央宫因龍首山以制前殿至孝武以木蘭為棼¶
橑文杏為梁柱金鋪玉戸華榱璧璫雕楹玉磶重軒¶
鏤檻青瑣丹墀左磩右平黄金為璧𢃄間以和氏珍¶
玉風至其聲玲瓏然也¶
　　長信¶
后宫在西秋之象也秋主信故宫殿皆以長信長秋¶
為名又永壽永寧殿皆后所處也¶
　　駘蕩¶
<pb:KR3j0185_WYG_060-53b>¶
駘蕩宫春時景物駘蕩滿宫中也¶
　　集靈宫¶
集靈宫集仙宫存仙殿存神殿望仙臺望仙觀俱在¶
華隂縣界皆武帝宫觀名也¶
　　步髙¶
京兆有步髙宫¶
　　宣室¶
宣室未央前殿正室也淮南子曰周武王殺紂於宣¶
<pb:KR3j0185_WYG_060-54a>¶
室漢取舊名也漢書曰文帝受釐宣室夜半前席賈¶
生問鬼神之事即此也¶
　　温室¶
温室殿武帝建冬處之温煖也¶
　　唐中¶
武帝太初元年栢梁殿災於是作建章宫前殿下視¶
未央其西則唐中殿受萬人又有疏圃鳴鑾奇華銅¶
柱函徳二十六殿¶
<pb:KR3j0185_WYG_060-54b>¶
　　八區¶
武帝時後宫八區有昭陽飛翔増成合歡蘭林披香¶
鳳凰鴛鴦等殿後有増修安處常寧茞若椒風發越¶
蕙草等殿為十四位¶
　　靈波¶
甘泉宫南有昆明池池中有靈波殿皆以桂為殿柱¶
風來自香¶
　　昭陽¶
<pb:KR3j0185_WYG_060-55a>¶
成帝趙皇后居昭陽殿¶
　　首山¶
漢武元封元年封禪後夢髙祖坐明堂朝羣臣於是¶
祀髙祖于明堂以配天還作首山宫以為髙靈館¶
　　石渠¶
石渠閣蕭何造其下礲石為渠以導水若今御溝因¶
為閣名所藏入闗所得秦之圖籍至於成帝又於此¶
藏秘書焉¶
<pb:KR3j0185_WYG_060-55b>¶
　　天祿¶
天祿閣藏典籍之所¶
　　白虎¶
未央宫有白虎閣屬車閣¶
<pb:KR3j0185_WYG_060-56a>¶
　　三輔舊事(袁郊/)¶
　　鳳凰闕¶
建章宫東起别風闕髙二十五丈乗髙以望逺又於¶
宫門北起圓闕髙二十五丈上有銅鳳凰赤眉賊壊¶
之西京賦云圓闕聳以造天若雙碣之相望是也¶
　　髙靈館¶
上自封禪後夢髙祖坐明堂羣臣亦夢想於是祀髙¶
祖於明堂以配天還作髙靈館¶
<pb:KR3j0185_WYG_060-56b>¶
　　複道¶
桂宫周回十里内有複道横渡西至神明臺¶
　　藁街¶
甘延壽陳湯上疏云斬郅支首及名王以下宜縣頭¶
藁街蠻夷邸間¶
　　九逵¶
長安城面三門四面十二門皆通達九逵以相經緯¶
衢路平正可並列車軌十二門三塗洞闢隱以金椎¶
<pb:KR3j0185_WYG_060-57a>¶
周以林木左右出入為往來之徑行者升降有上下¶
之别¶
　　横橋¶
秦造横橋漢承秦制廣六丈三百八十步置都水令¶
以掌之號為石柱橋¶
<pb:KR3j0185_WYG_060-58a>¶
　　西都雜記(韋述/)¶
　　金吾禁夜¶
西都京城街衢有金吾曉暝傳呼以禁夜行惟正月¶
十五日夜勑許金吾弛禁前後各一日¶
　　青梧¶
五柞宫有青梧觀觀前有三梧桐樹樹下有石麒麟¶
二枚刋其脇為文字是秦始皇酈山墓上物也頭髙¶
一丈三尺東邊者前左脚折折處有赤如血父老謂¶
<pb:KR3j0185_WYG_060-58b>¶
其有神皆含血屬筋焉¶
　　三館¶
平津侯自以布衣為宰相乃開東閣營客館以招天¶
下之士其一曰欽賢館以待大賢次曰翹材館以待¶
大才次曰接士館以待國士其有徳任毘賛佐理隂¶
陽者處欽賢之館其有才堪九列將軍二千石者居¶
翹材之館其有一介之善一方之藝居接士之館而¶
躬自菲薄所得俸祿以奉待之¶
<pb:KR3j0185_WYG_060-59a>¶
　　望春亭¶
南北望春亭在禁苑東南髙原之上¶
　　飲馬¶
丞相夏侯嬰墓在飲馬橋東大道南人謂之馬冢¶
<pb:KR3j0185_WYG_060-60a>¶
　　太康地記(闕名/)¶
并州不以衛水為號又不以恒山為名而云并者盖¶
以其在兩谷之間乎韓魏趙謂之三晉并冀二州是¶
其地也¶
曲阿本名雲陽秦始皇以有王氣鑿北阬山以敗其¶
勢截其直道使其阿曲故曰曲阿也吳還為雲陽今¶
復名曲阿¶
梁孝王築睢陽城方十三里鼓倡節杵而後下和之¶
<pb:KR3j0185_WYG_060-60b>¶
者稱睢陽曲今踵以為故今之樂家睢陽曲是其遺¶
音¶
吳有太初宫方三百丈權所起也昭明宫方五百丈¶
皓所作也¶
武昌南湖通江夏有水冬則涸于時靡所産植陶太¶
尉立塘以遏水於此常自不竭因取瑯琊郡隔湖魚¶
菱以著湖内菱甚甘美異於他故所産鮒魚乃長三¶
尺¶
<pb:KR3j0185_WYG_060-61a>¶
龍目湖秦王東游觀地勢云此有天子氣使赭衣徒¶
鑿湖中長流使斷因改名為丹徒今水北注江也¶
<pb:KR3j0185_WYG_060-62a>¶
　　燉煌新錄(劉昞/)¶
　　索充宋桶¶
索充夢一虜脱上衣來詣充索紞占曰虜去上半下¶
男字也¶
又宋桶夢内中有一人著衣桶一手把兩杖極打之¶
索紞占曰内中有人是肉字也兩杖著之象極打肉¶
食也過三日過三家皆得肉食矣¶
　　出血¶
<pb:KR3j0185_WYG_060-62b>¶
玉琴卒后墓門前有石人獅子子賢寒微賣與汜氏¶
致車破牛死汜氏就打破皆血出¶
　　天仙¶
胡蘇割刺在答魯之右大澤中髙百尋然無草木石¶
皆赭色山産椒椒大如彈丸燃之香徹數十里每然¶
椒則有鳥自雲際蹁躚五色名赭爾鳥盖鳳凰種也¶
時漢武帝遣將軍趙破奴逐匈奴得其椒不能解使¶
問東方朔朔曰此天仙椒也塞外千里有之能致鳳¶
<pb:KR3j0185_WYG_060-63a>¶
武帝植之太液池至元帝時椒生果有異鳥翔集¶
　　髙昌壁¶
髙昌壁故属燉煌下繞蒲海肥美良白水草沃衍¶
　　宋質¶
宋質直破虜有威名兒啼恐之即止虜相恚曰使汝¶
行逢宋都督¶
　　李暠¶
晉安帝隆安元年涼州牧李暠微服出城逢虎道邊¶
<pb:KR3j0185_WYG_060-63b>¶
虎化為人遙呼暠為西涼君暠因彎弧待之又乃遙¶
呼暠曰有事告汝無疑也暠知其異投弓於地人乃¶
前曰燉煌空虛不是福地君之子孫王於西涼不如¶
從酒泉言訖乃失暠乃移都酒泉¶
　　張存¶
張存善針存有奴好逃亡存宿行針縮奴脚欲使則¶
針解之¶
　　索丞宗¶
<pb:KR3j0185_WYG_060-64a>¶
索丞宗伯夷成善鼓筝悲歌能使喜者墮淚改調易¶
謳能使戚者起舞時人號曰雍門調¶
　　汜固¶
汜固字孔完大將軍掾純之孫也推家財百萬與寡¶
弟婦二百萬與孤兄子於是三府競辟皆不就¶
<pb:KR3j0185_WYG_060-65a>¶
　　扶南土俗(康泰/)¶
　　蒲羅中國¶
扶南土俗曰東行極﨑頭海邊有居人人皆有尾五¶
六寸名蒲羅中國其俗食人¶
　　優鈸國¶
優鈸國在天竺之東南可五千里國土熾盛城郭珍¶
玩謠俗與國同¶
　　横趺國¶
<pb:KR3j0185_WYG_060-65b>¶
横趺國在優鈸之東南城郭饒樂不及優鈸也¶
　　比攎國¶
諸薄之東南有比攎洲出錫轉賣與外徼¶
　　馬五洲¶
諸薄之東有五洲出雞舌香樹木多華少實¶
　　薄歎洲¶
諸薄之西北有薄歎洲土地出金常以採金為業轉¶
賣與諸賈人易糧米雜物¶
<pb:KR3j0185_WYG_060-66a>¶
　　躭蘭洲¶
諸薄之西北有躭蘭之洲出鐵¶
　　巨延洲¶
諸薄之東北有巨延洲人民無田種芋浮船海中截¶
大蚶螺盃往扶南¶
　　濱郍専國¶
濱郍専國出&KR1516;馬及金俗民皆有衣被結髮也¶
　　烏文國¶
<pb:KR3j0185_WYG_060-66b>¶
烏文國昔混滇初載賈人大泊入海所成此國¶
　　斯調國¶
斯調洲灣中有自然鹽累如細石子國人取之一車¶
輸王餘自入¶
　　林陽國¶
扶南之西南有林陽國去扶南七千里土地奉佛有¶
數千沙門持戒六齋日魚肉不得入國一日再市朝¶
市諸雜米甘菓石蜜暮中但香花¶
<pb:KR3j0185_WYG_060-67a>¶
　　南宋市肆紀(泗水潛夫輯/)¶
　　諸市¶
藥市(炭/橋)　　　花市(官巷/口)　　珠子市(融和坊/南官巷)¶
米市(北關門外/黒橋頭)肉市(大瓦脩/義坊)　菜市(新門外東青/門霸子頭)¶
鮮魚行(候潮/門外)　魚行(北闗門外/水氷橋)南猪行(候潮/門外)¶
北猪行(打猪/巷)　布行(便門外/横河頭)　蟹行(新門外/南土門)¶
花團(官巷口錢/塘門内)青菓團(候潮門/内泥路)柑子團(後市/街)¶
鮝團(便門外/渾水閘)　書房(橘園/亭)¶
<pb:KR3j0185_WYG_060-67b>¶
　　瓦子勾欄¶
南瓦(清泠橋/熙春樓)　中瓦(三元/樓)　　大瓦(三橋街亦/名上瓦)¶
北瓦(衆安橋亦/名下瓦)蒲橋瓦(亦名/東瓦)　便門瓦(便門/外)¶
候潮門瓦(候潮/門外)小偃門瓦(小偃/門外)新門瓦(亦名四/通館瓦)¶
薦橋門瓦(薦橋/門外)菜市門瓦(菜市/門外)錢湖門瓦(省馬/院前)¶
赤山瓦(後軍/寨前)　行春橋瓦　　北郭門瓦(又名人/通店)¶
米市橋瓦　　舊瓦(石板/頭)　　嘉㑹門瓦(嘉㑹/門外)¶
北闗門瓦(又名/新瓦)艮山門瓦(艮山/門外)羊坊橋瓦¶
<pb:KR3j0185_WYG_060-68a>¶
王家橋瓦　　龍山瓦(城内𨽻修内司/城外𨽻殿前司)¶
　如北瓦羊棚樓等謂之邀棚外又有勾欄甚多北¶
　瓦内勾欄十三坐最盛或有路岐不入勾欄只在¶
　要閙寛濶之處做塲謂之打野呵此又藝之次者¶
　　酒樓¶
和樂樓(昇暘宫/南庫)和豐樓(武林園/上庫)中和樓(銀甕子/中庫)¶
春風樓(北/庫)　　太和樓(東/庫)　　西樓(金文/庫)¶
太平樓　　　豐樂樓　　　南外庫¶
<pb:KR3j0185_WYG_060-68b>¶
北外庫　　　西溪樓¶
　已上並官庫屬戸部㸃檢所每庫設官妓數十人¶
　各有金銀酒器千兩以供飲客之用每庫有祇直¶
　者數人名曰下畨飲客登樓則以名牌㸃喚侑樽¶
　謂之㸃花牌元夕諸妓併番互移他庫夜賣各戴¶
　杏花冠兒危坐花架然名娼皆深藏邃閣未易招¶
　呼肴核杯盤亦各隨意攜至庫中初無庖人官中¶
　趂課初不藉此聊以粉飾太平耳往往皆學舍士¶
<pb:KR3j0185_WYG_060-69a>¶
　夫所據外人未易登也¶
熙春樓　　　三元樓　　　五間樓¶
賞心樓　　　嚴廚　　　　花月樓¶
銀馬杓　　　康沈店　　　翁廚¶
任廚　　　　陳廚　　　　周廚¶
巧張　　　　日新樓　　　沈廚¶
鄭廚(只賣好食雖海/鮮頭羹皆有之)　　　　虼䗫眼(只賣/好酒)¶
張花¶
<pb:KR3j0185_WYG_060-69b>¶
　已上皆市樓之表表者每樓各分小閣十餘酒器¶
　悉用銀以競華侈每處各有私名妓數十輩皆時¶
　粧袪服巧笑爭妍夏月茉莉盈頭香滿綺陌凭檻¶
　招邀謂之賣客又有小鬟不呼自至歌吟强聒以¶
　求支分謂之擦坐又有吹簫彈院息氣鑼板歌唱¶
　散耍等人謂之趕趂又有老嫗以小爐炷香為供¶
　者謂之香婆有以法製青皮杏仁半夏縮砂荳蔲¶
　小蠟茶香藥韻薑砌香橄欖薄荷至酒閣分俵得¶
<pb:KR3j0185_WYG_060-70a>¶
　錢謂之撒&KR0034;又有賣玉面貍鹿肉糟決明糟蟹酒¶
　蛤蜊柔魚鰕茸&KR2340;乾者謂之家風又有賣酒浸江¶
　&KR2090;章舉蠣肉龜脚鎖管蜜丁脆螺鱟醬法鰕子魚¶
　䱥魚諸海味者謂之醒酒口味凡下酒羮湯任意¶
　索喚雖十客各欲一味亦自不妨過賣鐺頭記憶¶
　數十百品不勞再四𫝊喝如流便即製造供應不¶
　許少有違悞酒未至則先設看菜數楪及舉杯則¶
　又換細菜如此屢易愈出愈竒極意奉承或少忤¶
<pb:KR3j0185_WYG_060-70b>¶
　客意及食次少遲則主人隨逐去之歌管歡笑之¶
　聲每夕達旦往往與朝天車馬相接雖暑雨風雪¶
　不少減也¶
　　歌館¶
　平康諸坊如上下抱劍營漆器牆沙皮巷清河坊¶
　融和坊新街太平坊巾子巷獅子巷後市街薦橋¶
　皆羣花所聚之地外此諸處茶肆¶
清樂茶坊　　八仙茶坊　　珠子茶坊¶
<pb:KR3j0185_WYG_060-71a>¶
潘家茶坊　　連三茶坊　　連二茶坊¶
　及金波橋等兩河以至瓦市各有等差莫不靚粧¶
　迎門爭妍賣笑朝歌暮絃搖蕩心目凡初登門則¶
　有提瓶獻茗者雖杯茶亦犒數千謂之㸃花茶登¶
　樓甫飲一杯則先與數貫謂之支酒然後呼喚提¶
　賣隨意置宴趕趂祇應撲賣者亦皆紛至浮費頗¶
　多或欲更招他妓則雖對街亦呼肩輿而至謂之¶
　過街轎前輩如賽觀音孟家蟬吳憐兒等甚多皆¶
<pb:KR3j0185_WYG_060-71b>¶
　以色藝冠一時家甚華侈近世目擊者惟唐安安¶
　最號富盛凡酒器沙鑼氷盆火箱粧合之類悉以¶
　金銀為之帳幔茵褥多用錦綺器玩珍竒他物稱¶
　是下此雖力不逮者亦競鮮華盖自酒器首飾被¶
　卧衣服之屬各有賃者故凡佳客之至則供具為¶
　之一新非曽遊者不察也¶
　　賃物¶
花檐　　酒檐　　首飾　　衣服　　被卧¶
<pb:KR3j0185_WYG_060-72a>¶
轎子　　布囊　　酒器　　幃設　　動用¶
盤合　　喪具¶
　凡吉凶之事自有所謂茶酒廚子専任飲食請客¶
　宴席之事凡合用之物一切賃至不勞餘力雖廣¶
　席盛設亦可咄嗟辦也¶
　　作坊¶
熟藥圓散　　生藥片飲　　麩麪¶
&KR0008;子　　　　饅頭　　　　爊炕鵞鴨¶
<pb:KR3j0185_WYG_060-72b>¶
爊炕猪羊　　糖蜜棗兒　　諸般糖¶
金橘團　　　灌肺　　　　饊子¶
萁豆　　　　印馬　　　　蚊烟¶
　都民驕惰凡賣買之物多於作坊行販已成之物¶
　轉求什一之利或有貧而鳳者凡貨物盤架之類¶
　一切取辦於作坊至晚始以所直償之雖無分文¶
　之儲亦可餬口此亦風俗之美也¶
　　驕民¶
<pb:KR3j0185_WYG_060-73a>¶
　都民素驕非惟風俗所致盖生長輦下勢使之然¶
　若住屋則動蠲公私房賃或終歲不償一鐶諸務¶
　税息亦多蠲放有連年不收一孔者皆朝廷自行¶
　抱認諸項窠名恩賞有黄榜錢雪降則有雪寒錢¶
　久雨久晴則又有賑恤錢米大家富室則又隨時¶
　有所資給大官拜命則有所謂搶節錢病者則有¶
　施藥局童㓜不能自育者則有慈㓜局貧而無依¶
　者則有養濟院死而無殮者則有漏澤園民生何¶
<pb:KR3j0185_WYG_060-73b>¶
　其幸歟¶
　　游手¶
美人局(以娼優為姬妾/誘引少年為事)¶
櫃坊賭局(以博戲闗撲結/黨手法騙財)¶
水功徳局(以求官覔舉恩澤遷轉訟事交/易等為名假借聲勢脱漏財物)¶
　浩穰之區人物盛夥游手奸黠實繁有徒有所謂¶
　美人局之類不一而足又有買賣物貨以偽易真¶
　至以紙為衣銅鉛為金銀土木為香藥變換如神¶
<pb:KR3j0185_WYG_060-74a>¶
　謂之白日賊若闤闠之地則有剪脱衣囊環珮者¶
　謂之覔貼兒其他穿窬胠篋各有稱首以至頑徒¶
　如欄街虎九條龍之徒尤為市井之害故尹京政¶
　先彈壓必得精悍鈎鉅長於才術者乃可都轄一¶
　方有都轄使臣總轄供申院長以至廂巡地分頭¶
　項火下凡數千人専以緝捕為職其間雄駔有聲¶
　者往往皆出羣盜而内司又有海巡八廂以察之¶
　　市食¶
<pb:KR3j0185_WYG_060-74b>¶
鵪鶉餶飿兒　肝臓&KR2410;子　　香藥灌肺¶
灌腸　　　　猪胰胡餅　　羊脂韭餅¶
窩絲薑豉　　剗子　　　　科斗細粉¶
玲瓏雙條　　七色燒餅　　雜煠¶
金錠裹蒸　　市羅&KR2410;兒　　寛焦薄脆¶
糕糜　　　　旋炙&KR1571;兒　　八糙鵝鴨¶
炙雞鴨　　　爊肝　　　　鑵裏爊¶
爊鰻鱔　　　爊團魚　　　煎白腸¶
<pb:KR3j0185_WYG_060-75a>¶
水晶膾　　　煎鴨子　　　臓駞兒¶
焦蒸餅　　　海蟄鮓　　　薑蝦米¶
辣虀粉　　　糖葉子　　　豆糰¶
麻糰　　　　螺頭　　　　膘皮¶
辣菜餅　　　炒螃蟹　　　肉蔥虀¶
羊血　　　　鹿肉&KR1571;子¶
　　果子¶
皂兒膏　　　宜利少　　　瓜蔞煎¶
<pb:KR3j0185_WYG_060-75b>¶
鮑螺　　　　裹蜜　　　　糖絲¶
澤州餳　　　蜜麻酥　　　炒團¶
澄沙團子　　十般糖　　　甘露餅¶
玉屑膏　　　爊木瓜　　　糖脆梅¶
破核兒　　　查條　　　　橘紅膏¶
荔枝膏　　　蜜薑豉　　　韻薑糖¶
花花糖　　　二色灌藕　　糖豌豆¶
芽豆　　　　栗黄　　　　烏李¶
<pb:KR3j0185_WYG_060-76a>¶
酪麪　　　　蓼花　　　　蜜彈彈¶
望口消　　　桃穰酥　　　重劑¶
蜜棗兒　　　天花餅　　　烏梅糖¶
玉柱糖　　　乳糖獅子　　薄荷蜜¶
琥珀蜜　　　餳角兒　　　諸色糖蜜煎¶
　　菜蔬¶
薑油多　　　薤花茄兒　　辣瓜兒¶
倭菜　　　　藕鮓　　　　冬瓜鮮¶
<pb:KR3j0185_WYG_060-76b>¶
笋鮓　　　　茭白鮓　　　皮醬¶
糟瓊枝　　　蓴菜笋　　　糟黄芽¶
糟瓜虀　　　淡鹽虀　　　鮓菜¶
醋薑　　　　脂麻辣菜　　拌生菜¶
諸般糟淹　　鹽芥¶
　　粥¶
七寳素粥　　五味粥　　　粟米粥¶
糖豆粥　　　糖粥　　　　糕粥¶
<pb:KR3j0185_WYG_060-77a>¶
饊子粥　　　菉豆粥　　　肉盫飯¶
　　&KR1571;鮓¶
算條　　　　界方條　　　線條¶
魚肉影戲　　　羊&KR1571;　　　削脯¶
槌脯　　　　鬆脯　　　　兔&KR1571;¶
麞&KR1571;鹿脯　　糟猪頭　　　乾鹹豉¶
皂角鋌　　　臘肉　　　　炙骨頭¶
旋炙荷包　　荔枝皮　　　鵝鮓¶
<pb:KR3j0185_WYG_060-77b>¶
荷包旋鮓　　三和鮓　　　切鮓¶
骨鮓　　　　桃花鮓　　　雪團鮓¶
玉板鮓　　　鱘鰉鮓　　　春子鮓¶
黄雀鮓　　　銀魚鮓　　　&KR1173;鮓¶
　　涼水¶
甘豆湯　　　椰子酒　　　豆兒水¶
鹿梨漿　　　滷海水　　　薑蜜水¶
木瓜汁　　　茶水　　　　沈香水¶
<pb:KR3j0185_WYG_060-78a>¶
荔枝膏水　　苦水　　　　金橘團¶
雪泡縮脾飲　梅花酒　　　五苓大順散¶
香薷飲　　　紫蘇飲¶
　　糕¶
糖糕　　　　蜜糕　　　　栗糕¶
粟糕　　　　麥糕　　　　豆糕¶
花糕　　　　糍糕　　　　雪糕¶
小甑糕　　　蒸糖糕　　　生糖糕¶
<pb:KR3j0185_WYG_060-78b>¶
蜂糖糕　　　線糕　　　　間炊糕¶
乾糕　　　　乳糕　　　　重陽糕¶
社糕¶
　　蒸作從食¶
子母蠒　　　春蠒　　　　大包子¶
荷葉餅　　　芙蓉餅　　　壽𢃄龜¶
子母龜　　　歡喜　　　　撚尖¶
剪花　　　　小蒸作　　　駱駞蹄¶
<pb:KR3j0185_WYG_060-79a>¶
大學饅頭　　羊肉饅頭　　細饀¶
糖饀　　　　豆沙饀　　　蜜辣饀¶
生饀　　　　飯饀　　　　酸饀¶
笋肉饀　　　麩蕈饀　　　棗栗饀¶
薄皮　　　　蟹黄　　　　灌漿¶
卧爐　　　　鵝項　　　　棗餇¶
仙桃　　　　乳餅　　　　菜餅¶
秤錘蒸餅　　睡蒸餅　　　千層¶
<pb:KR3j0185_WYG_060-79b>¶
雞頭籃兒　　鵝彈　　　　月餅¶
餣子　　　　炙焦　　　　肉油餅¶
燒餅　　　　火棒　　　　小蜜食¶
金花餅　　　市羅　　　　蜜劑¶
餅餤　　　　春餅　　　　胡餅¶
韭餅　　　　諸色&KR2410;子　　諸色包子¶
諸色角兒　　諸色從食　　諸色果食¶
　　諸色酒名¶
<pb:KR3j0185_WYG_060-80a>¶
薔薇露　　　流香(並御/庫)　　宣賜碧香¶
思春堂(三省激/賞庫)鳳泉(殿/司)　　　玉練槌(祠/祭)¶
有美堂　　　中和堂　　　雪醅¶
真珠泉　　　皇都春(出/賣)　　常酒(出/賣)¶
和酒(出賣並/京醖)　皇華堂(浙西/倉)　爰咨堂(浙東/倉)¶
瓊花露(揚/州)　　六客堂(湖/州)　　齊雲清露¶
雙瑞(並蘓/州)　　愛山堂　　　得江(並東/總)¶
留都春　　　静治堂(並江/閫)　十洲春¶
<pb:KR3j0185_WYG_060-80b>¶
玉醅(並海/閫)　　海岳春(西/總)　　籌思堂(江東/漕)¶
清若空(秀/州)　　蓬萊春(越/州)　　第一江山¶
北府兵廚　　錦波春　　　浮玉春(並鎮/江)¶
秦淮春　　　銀光(並建/康)　　清心堂¶
豐和春　　　蒙泉(並温/州)　　瀟灑泉(嚴/州)¶
金斗泉(常/州)　　思政堂　　　龜峯(並衢/州)¶
錯認水(婺/州)　　縠溪春(蘭/溪)　　慶逺堂(秀/邸)¶
清白堂(楊/府)　　藍橋風月(吳/府)　紫金泉(楊郡/王府)¶
<pb:KR3j0185_WYG_060-81a>¶
慶華堂(楊駙/馬府)　元勲堂(張/府)　　眉壽堂¶
萬象皆春(並榮/邸)濟美堂　　　勝茶(並謝/府)¶
　㸃檢所酒息日課以數十萬計而諸司邸第及諸¶
　州供送之酒不與焉盖人物浩繁飲之者衆故也¶
　　小經紀(他處所/無有)¶
班朝錄　　　供朝報　　　選官圖¶
諸色科名　　開先牌　　　寫牌額¶
裁板尺　　　諸色指揮　　織經𢃄¶
<pb:KR3j0185_WYG_060-81b>¶
棋子棋盤　　蒱捭骰子　　交牀試藍¶
賣字本　　　掌記冊兒　　諸般簿子¶
諸色經文　　刀册兒　　　紙畫兒¶
扇牌兒　　　印色盝　　　剪字¶
纒令　　　　耍令　　　　琴阮絃¶
開笛　　　　静笙　　　　鞔鼓¶
口簧　　　　位牌　　　　諸般盝兒¶
屋頭掛屏　　剪鏃花様　　簷前樂¶
<pb:KR3j0185_WYG_060-82a>¶
見成皮鞵　　提燈齪燈　　頭鬚編掠¶
香櫞絡兒　　香櫞坐子　　柱杖¶
粘竿　　　　風旛　　　　釣鈎¶
釣竿　　　　食罩　　　　吊掛¶
拂子　　　　蒲坐　　　　椅褥¶
藥焙　　　　烘藍　　　　風袋¶
煙帚　　　　糊刷　　　　鞵楦¶
桶鉢　　　　搭羅兒　　　薑擦子¶
<pb:KR3j0185_WYG_060-82b>¶
㡌兒　　　　鞵𢃄　　　　修皮鞵¶
穿校椅　　　穿罣罳　　　鞵結底¶
領抹　　　　釵朶　　　　牙梳¶
穿珠　　　　洗翠　　　　修冠子¶
小梳兒　　　染梳兒　　　接補梳兒¶
香袋兒　　　面花兒　　　絹孩兒¶
符袋兒　　　畫眉七香丸　膠紙¶
穏步膏　　　手皺藥　　　涼藥¶
<pb:KR3j0185_WYG_060-83a>¶
香藥　　　　膏藥　　　　髮垜兒¶
頭髮　　　　磨鏡　　　　弩兒¶
弩絃　　　　彈弓　　　　箭翎¶
射貼　　　　壺籌　　　　鵓鴿鈴¶
風筝　　　　藥線　　　　象棋¶
鞬子　　　　斗葉　　　　香爐灰¶
紕刷兒　　　笓子剔　　　剪截段尺¶
出洗衣服　　簇頭消息　　提茶瓶¶
<pb:KR3j0185_WYG_060-83b>¶
鼓爐釘鉸　　釘看窻　　　札慰斗¶
供香餅　　　使綿　　　　打炭墼¶
補鍋子　　　泥竈　　　　整漏¶
篐桶　　　　襻膞兒　　　竹猫兒¶
消息子　　　老鼠藥　　　蚊烟¶
閙鵝兒　　　涼筒兒　　　紐扣子¶
接縧　　　　修扇子　　　錢索¶
麻索　　　　紅索兒　　　蓆草¶
<pb:KR3j0185_WYG_060-84a>¶
鷄籠　　　　　修竹作　　　使法油¶
油紙　　　　　油單　　　　氊坐子¶
修砧頭　　　　磨刀　　　　磨剪子¶
擂槌(俗諺云抗州人一日吃三十丈木頭以三十萬家為率/大約每十家日吃擂槌一分合而計之則三十丈矣)¶
棒槌　　　　　舂米　　　　劈柴¶
淘井　　　　　猫窩　　　　猫魚¶
賣猫魚　　　　改猫犬　　　雞食¶
魚食　　　　　蟲食　　　　蟲蟻食¶
<pb:KR3j0185_WYG_060-84b>¶
諸般蟲蟻　　　魚兒活　　　虼蚪兒¶
促織兒　　　　小螃蠏　　　金麻¶
馬蚻兒　　　　蝍蟟　　　　蟲蟻籠¶
促織盆　　　　麻花子　　　荷葉¶
燈草　　　　　𤼵燭　　　　肥皂團¶
茶花子　　　　買瓶掇　　　舊鋪襯¶
圪伯紙　　　　竹釘　　　　淘灰土¶
淘河　　　　　剔撥叉　　　黄牛糞灰¶
<pb:KR3j0185_WYG_060-85a>¶
挑疥蟲　　　賣煙火　　　鏇影戲¶
　若夫兒戲之物名什甚多尤不可悉數如相銀杏¶
　猜糖吹呌兒打嬌惜千千車輪盤兒每一事率數¶
　十人各専藉以為衣食之地皆他處之所無也¶
　　諸色伎藝人¶
御前應制　　姜梅山(特立觀/察使)周葵窻(端/臣)¶
曹松山邍　　陳藏一(郁/)　　徐良¶
陳愛山　　　程奎　　　　耿待聘¶
<pb:KR3j0185_WYG_060-85b>¶
御前畫院　　馬和之　　　蘓漢臣¶
李安中　　　陳善　　　　林春¶
吳炳　　　　夏圭　　　　李迪¶
馬逺　　　　馬璘¶
　此載武林舊事豈特備參訂資博洽補史氏之遺¶
　盖有風人之義存焉温陵留志淑書¶
　¶
　說郛卷六十下¶
