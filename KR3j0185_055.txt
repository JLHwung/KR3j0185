# -*- mode: mandoku-view; -*-
#+TITLE: 說郛
#+DATE: 2015-08-24 23:26:53.963342
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷五十五
<pb:KR3j0185_WYG_055-1a>¶
欽定四庫全書¶
　説郛卷五十五　　　　　元　陶宗儀　撰¶
　　大事記(吕祖謙/)¶
　　嵗目¶
　　上章涒灘一¶
周敬王三十九年　　　魯哀公蔣十四年¶
齊簡公壬四年　　　　晉定公午三十一年¶
秦悼公十年　　　　　楚惠王章八年¶
<pb:KR3j0185_WYG_055-1b>¶
宋景公頭曼三十六年　衛出公輒十八年¶
陳湣公越二十一年　　蔡成侯朔十年¶
鄭聲公勝二十年　　　燕獻公十二年¶
吳王夫差十五年¶
　　閼逄困敦¶
周敬王四十三年　　　魯哀公十八年¶
齊平公驁四年　　　　晉定公三十五年¶
秦悼公十四年　　　　楚惠王十二年¶
<pb:KR3j0185_WYG_055-2a>¶
宋景公四十年　　　　衛侯起元年¶
陳湣公二十五年　　　蔡成侯十四年¶
鄭聲公二十四年　　　燕獻公十六年¶
吳王十九年¶
　　上章涒灘二¶
周威烈王五年　　　　魯元公嘉十年¶
齊宣公積三十五年　　晉幽公栁十七年¶
秦靈公四年　　　　　楚簡王仲十一年¶
<pb:KR3j0185_WYG_055-2b>¶
宋昭公特四十八年　　衛懷公亹五年¶
鄭繻公駘二年　　　　燕湣公十三年¶
　　閼逄困敦¶
周威烈王九年　　　　魯元公十四年¶
齊宣公三十九年　　　晉烈公止三年¶
秦靈公八年　　　　　楚簡王十五年¶
宋昭公五十二年　　　衛懷公九年¶
鄭繻公六年　　　　　燕湣公十七年¶
<pb:KR3j0185_WYG_055-3a>¶
　　上章涒灘三¶
周顯王八年　　　　　秦孝公元年¶
韓懿侯十二年　　　　魏惠王罃十年¶
趙成侯種十四年　　　齊威王因齊十年¶
楚宣王良夫九年　　　燕文公元年¶
宋公剔成九年　　　　魯共公&KR0108;十六年¶
衛成侯速元年¶
　　閼逄困敦¶
<pb:KR3j0185_WYG_055-3b>¶
周顯王十二年　　　　秦孝公五年¶
韓昭侯二年　　　　　魏惠王罃十四年¶
趙成侯十八年　　　　齊威王二十二年¶
楚宣王十三年　　　　燕文公五年¶
宋公剔成十三年　　　魯共公二十年¶
衛成侯五年¶
　　上章涒灘四¶
周赧王十四年　　　　秦昭王稷六年¶
<pb:KR3j0185_WYG_055-4a>¶
韓襄王倉十年　　　　魏襄王十七年¶
趙武靈王二十五年　　齊涽王地十三年¶
楚懷王槐二十八年　　燕昭王平十一年¶
宋王偃二十八年　　　魯平公叔十六年¶
衛嗣君二十四年¶
　　閼逄困敦¶
周赧王十八年　　　　秦昭王十年¶
韓襄王十五年　　　　魏襄王二十一年¶
<pb:KR3j0185_WYG_055-4b>¶
趙惠文王何二年　　　齊閔王十七年¶
楚頃襄王横二年　　　燕昭王十五年¶
宋王偃三十二年　　　魯平公二十年¶
衛嗣君二十八年¶
　　上章涒灘五¶
秦始皇六年　　　　　韓桓惠王三十二年¶
魏景涽王增二年　　　趙悼襄王偃四年¶
齊王璉二十四年　　　楚考烈王完二十二年¶
<pb:KR3j0185_WYG_055-5a>¶
燕王喜十四年　　　　衛元君十二年¶
　　閼逄困敦¶
秦始皇十年　　　　　韓王安二年¶
魏景涽王六年　　　　趙悼襄王八年¶
齊王建二十八年　　　楚幽王悍元年¶
燕王喜十八年　　　　衛元君十六年¶
　　上章涒灘六¶
漢髙后吕氏七年¶
<pb:KR3j0185_WYG_055-5b>¶
　　閼逄困敦¶
漢文帝前三年¶
　　上章涒灘七¶
漢武帝元狩二年¶
　　上章涒灘八¶
漢宣帝神爵元年¶
　　閼逄困敦¶
漢宣帝五鳳元年¶
<pb:KR3j0185_WYG_055-6a>¶
　　上章涒灘九¶
漢哀帝元夀二年¶
　　閼逄困敦¶
漢平帝元始四年¶
　　上章涒灘十¶
漢明帝永平三年¶
　　閼逄困敦¶
漢明帝永平七年¶
<pb:KR3j0185_WYG_055-6b>¶
　　上章涒灘十一¶
漢安帝延光三年¶
　　上章涒灘十二¶
漢靈帝光和三年¶
　　上章涒灘十三¶
漢安樂思公延熙三年　吳大帝孫權赤烏三年¶
魏昭陵厲公曹芳正始元年¶
　　閼逄困敦¶
<pb:KR3j0185_WYG_055-7a>¶
漢安樂思公延熙七年　魏昭陵厲公正始五年¶
吳大帝赤烏七年¶
　　上章涒灘十四¶
晉惠帝永康元年¶
　　閼逄困敦¶
晉惠帝永興元年　　　漢光文帝劉淵元熙元年¶
蜀武帝李雄建興元年¶
　　上章涒灘十五¶
<pb:KR3j0185_WYG_055-7b>¶
晉穆帝升平四年　　　秦宣昭帝苻堅甘露二年¶
燕幽帝慕容暐建熙元年¶
魏昭成帝拓䟦什翼犍二十三年¶
　　閼逄困敦¶
晉哀帝興寧二年　　　秦宣昭帝甘露六年¶
燕幽帝建熙五年　　　魏昭成帝建國二十七年¶
　　上章涒灘十六¶
宋武帝劉裕永初元年　魏明元帝嗣大帝五年¶
<pb:KR3j0185_WYG_055-8a>¶
西秦乞伏熾磐建𢎞元年¶
夏赫連勃勃眞興二年　燕馮䟦太平十一年¶
凉沮渠蒙遜𤣥始八年¶
　　閼逄困敦¶
宋文帝義隆元嘉元年　魏大武帝夀始光元年¶
西秦乞伏熾磐建𢎞六年¶
夏赫連勃勃眞興六年　燕馮䟦太平十五年¶
凉沮渠蒙遜𤣥始十三年¶
<pb:KR3j0185_WYG_055-8b>¶
　　上章涒灘十七¶
齊髙帝蕭道成建元二年¶
魏孝文宏太和四年¶
　　閼逄困敦¶
齊武帝頤永明二年　　魏孝文帝太和八年¶
　　上章涒灘十八¶
梁武帝蕭衍大同六年¶
西魏文帝元寳矩大統六年¶
<pb:KR3j0185_WYG_055-9a>¶
東魏孝静帝元善見興和二年¶
　　閼逄困敦¶
梁武帝大同十年　　　西魏文帝大統十年¶
東魏孝静帝武定二年¶
　　上章涒灘十九¶
隋文帝開皇二十年¶
　　閼逄困敦¶
隋文帝仁夀四年¶
<pb:KR3j0185_WYG_055-9b>¶
　　上章涒灘二十¶
唐髙宗顯慶五年¶
　　閼逄困敦¶
唐髙宗麟德元年¶
　　上章涒灘二十一¶
唐𤣥宗開元八年¶
　　閼逄困敦¶
唐𤣥宗開元十二年¶
<pb:KR3j0185_WYG_055-10a>¶
　　上章涒灘二十二¶
唐德宗建中元年¶
　　閼逄困敦¶
唐德宗興元元年¶
　　上章涒灘二十三¶
唐文宗開成五年¶
　　閼逄困敦¶
唐武宗㑹昌四年¶
<pb:KR3j0185_WYG_055-10b>¶
　　上章涒灘二十四¶
唐昭宗光化三年¶
　　閼逄困敦¶
唐昭宗天祐元年¶
　　屠維協洽¶
周世宗顯德六年¶
南漢恩赦侯劉鋹大寳二年¶
蜀秦國公孟昶廣政二十二年¶
<pb:KR3j0185_WYG_055-11a>¶
北漢劉承鈞天㑹三年¶
　　凡一千四百四十年¶
<pb:KR3j0185_WYG_055-12a>¶
　　三朝野史(吳萊/)¶
史彌逺之立理宗而廢濟王或者謂其於夢寐之中有¶
所感而然也後村先生劉克莊以詩譏之云楊桞春風¶
丞相府梧桐夜雨濟王家人皆謂彌逺是佛位中人乃¶
父丞相浩與覺長老道契握手入堂奥問之曰和尚好¶
我好覺見堂奥中簾幙綺羅榮華富裕粉白黛緑環列¶
左右乃應荅曰大丞相富貴好老僧何好之有既而曰¶
此念頭一差積年蒲團工夫俱廢未免墮落一日浩坐¶
<pb:KR3j0185_WYG_055-12b>¶
㕔上儼然見覺不揖突入堂内使人往寺中請相見人¶
囬報云覺長老坐化圓寂于法堂上頃間浩堂裏弄璋¶
浩黙然自知後以覺字為彌逺小名觀彌逺二十七年¶
當國冊立理宗措天下於㤗山之安運籌廊廟日食萬¶
錢豈非佛位中人歟彌逺恃冊立之功専權納賄天下¶
變為汚濁功則有之忠則未也賈似道不許配享理宗¶
由此¶
潘丙潘壬太學生也就湖州冊立濟王為帝事敗濟王¶
<pb:KR3j0185_WYG_055-13a>¶
遇鴆而殂丙壬各梟其首欲屠湖州一城人民彌逺夢¶
中見李侯太尉求免遂追囬大統制一城生靈均拜李¶
侯更生之賜至今長興李侯廟人民敬祀以報其威靈¶
也¶
李全擾淮時史彌逺在廟堂束手無䇿有訛傳全軍馬¶
渡江過行在京師人民惶惶彌逺夜半忽披衣而起有¶
愛寵林夫人者見其起可疑亦推枕而起相隨於後忽¶
見彌逺欲投池中林夫人急扶住泣告曰相公且少耐¶
<pb:KR3j0185_WYG_055-13b>¶
區處數日後得趙葵㨗書¶
裕齋先生馬光祖知高郵軍適値管軍官營前率衆叛¶
據城縱軍刼掠與同黨王安等飲宴有妓毛惜惜不服¶
趨侍全痛責之惜惜云妾雖賤妓不曾伏事反臣全遂¶
斬之秋崖先生方岳作義娼傳¶
馬光祖知京口判姦婦云世間若無婦人天下業風方¶
静觀其尹京之日不畏貴戚豪强庭無留訟頗得包孝¶
肅公尹開封之規模福王府訴民不還房廊屋錢光祖¶
<pb:KR3j0185_WYG_055-14a>¶
判云晴則雞卵鴨卵雨則盆滿鉢滿福王若要屋錢直¶
待光祖任滿有士人踰墻偷人室女事覺到官勘令當¶
㕔靣試光祖出踰墻樓處子詩士人秉筆云花桞平生¶
債風流一叚愁踰墻乗興下處子有心摟謝砌應潛越¶
安香許暗偷有情還愛欲無語强嬌羞不負秦樓約安¶
知漳獄囚玉顔麗如此何用讀書求光祖判云多情愛¶
還了半生花桞債好箇檀郎室女為妻也不妨傑才高¶
作&KR0147;贈青蚨三百索燭影揺紅配取媒人是馬公犯姦¶
<pb:KR3j0185_WYG_055-14b>¶
之士既幸免決罪反因此以得佳偶此光祖以禮待士¶
也¶
金陵帥閫趙以夫過衢州訪祕書徐霖相見後覿靣大¶
慟左右見者駭然不知所哭何事元來哭世道艱險小¶
人在朝君子在野生民不見太平之治以夫與霖俱懷¶
嫠緯之憂故也¶
理宗祀明堂徐清叟為執綏官玉音問曰猫兒捕䑕如¶
何清叟急機荅曰愛之欲其生惡之欲其死應對雖㨗¶
<pb:KR3j0185_WYG_055-15a>¶
然理宗本命屬䑕一時答問不覺觸突天聽理宗度量¶
恢宏亦不之咎¶
宏齋先生包恢年八十有八為樞密陪祀登拜郊臺精¶
神康健一日賈似道忽問曰包宏齋髙夀歩履不艱必¶
有衛養之術願聞其畧恢答曰有一服丸子藥乃是不¶
傳之祕方似道欣然欲授其方恢徐徐笑曰恢喫五十¶
年獨睡丸滿座皆哂¶
四月初八日謝太后夀崇節初九日度宗乾㑹節賈似¶
<pb:KR3j0185_WYG_055-15b>¶
道命司封郎中黄蛻作致語中有一聯云聖母神子萬¶
夀無疆亦萬夀無疆昨日今朝一佛出世又一佛出世¶
滿朝縉紳皆喜之¶
至元丙子春淮西閫夏貴歸附大元宣授中書左丞至¶
元己卯薨有贈以詩云自古誰不死惜公遲四年聞公¶
今日死何似四年前又有人弔其墓云享年八十五何¶
不七十九嗚呼夏相公萬代名不朽¶
大兵渡江賈似道即出檄書播告中外曰洪惟藝祖肇¶
<pb:KR3j0185_WYG_055-16a>¶
造我邦至於髙宗爰宅吳㑹以仁守國以德配天未嘗¶
行一不義殺一不辜可以質諸無疑證諸不悖理宗四¶
十一年忠厚之澤著於生民先帝十一載恭儉之心何¶
負天下不念元温羣從尚受卵翼之恩李陵一門初無¶
毫髪之損國家厄運一至於此人心忠義夫豈無之太¶
皇后七袠之聖躬今天子孤&KR1103;之沖質在人情猶知恤¶
鄉鄰之老㓜豈臣子忍坐視君父之阽危寧無邦國忠¶
臣亦有江湖豪傑其合倡義之旅載馳勤王之師如陶¶
<pb:KR3j0185_WYG_055-16b>¶
士行慷慨之征申張魏公忠赤之志救日之弓救月之¶
矢便直指於旌旗如礪之山如帶之河尚永堅於盟誓¶
檄到諸路咸使聞知¶
賈似道乃父渉開閫淮東為國宣勞似道閫帥兩淮効¶
父之故智閫才有餘相才不足自當軸以來収畜古銅¶
器法書名畫玉器珍寳金銀貨泉用譚玉辨驗以元老¶
之尊屑就與賤娼潘稱心䙝狎貪財好色一至於此敗¶
壞宋國遺臭萬年¶
<pb:KR3j0185_WYG_055-17a>¶
宋興於後周顯德七年時恭帝八嵗亡於德祐元年少¶
帝四嵗諱顯顯德二字不期而合周以主㓜而亡宋亦¶
以主幼而亡周有太后在上禪位於太祖宋亦有太后¶
在上歸附於大元宋太祖革命之時韓通不伏而被誅¶
陳宜中當國之日韓震無辜而被殺此造物報應之理¶
也¶
賈秋壑甲戌寒食嘗作一絶云寒食家家挿栁枝留春¶
春亦不多時人生有酒須當醉青冢兒孫幾箇悲明年¶
<pb:KR3j0185_WYG_055-17b>¶
謫死¶
有越僧作錢塘懷古詩云天定終難恃武功不堪雙淚¶
濕東風百年南渡斜陽外十里西湖片雨中燕子來時¶
龍輦去楊花飛後鳳樓空倚笻曾向錢塘望山掩江城¶
霧氣籠¶
賈秋壑德祐乙亥八月生日建醮青詞云老臣無罪何¶
衆議之不容上帝好生奈死期之已迫適値垂弧之旦¶
預陳易簀之辭切念臣際遇三朝始終一節為國任怨¶
<pb:KR3j0185_WYG_055-18a>¶
但知存大體以杜私門遭時多艱安敢顧微軀而思末¶
路屬枉矢貪狼之逞燄率驕兵悍將以徂征用命不前¶
致成酷禍措躬無所惟有後圖衆口皆詆其非百喙難¶
明此謗四十年勞悴悔不為留侯之保身三千里流離¶
猶恐置霍光於赤族仰慙覆載俯愧劬勞伏願皇天厚¶
土之鑒臨理考度宗之昭格三宫霽怒収瘴骨于江邉¶
九廟闡靈掃妖氛於境外此時已無廖王諸客矣豈似¶
道所自為邪讀之雖可怒可笑可恨其文自好¶
<pb:KR3j0185_WYG_055-18b>¶
丙子三宫赴北行省俘三學生一百人從行責齋僕足¶
其數時見幾者悉已竄州橋吳府子弟名棠孫僅一入¶
齋至是乃為齋僕所指驅之北去出關後諸生趦趄不¶
行人箠以棍棒三下登舟餒甚得粥飲一桶無匙箸乃¶
於河邉拾蚌蛤之殻争攫而食之飢寒困苦道亡者多¶
皆身膏草野後授諸路府教授僅餘十七八人耳¶
文文山天祥劉中齋夢炎一般狀元宰相末後結果不¶
同流芳遺臭較然可見陳静觀宜中客死暹羅雖免作¶
<pb:KR3j0185_WYG_055-19a>¶
北臣而視從容就義者有間矣陳如心文龍舉義就擒¶
尤得其死方蛟峯逄辰德祐屢召不起持父服終其身¶
尚得為全人也文山在獄中時北人有詩云當今不殺¶
文丞相君義臣忠兩得之義似漢王侯齒日忠如蜀將¶
斫頭時乾坤日月華夷界岡嶺風雲草木知未必史臣¶
書到此老夫和淚寫新詩中齋自北歸過嚴陵就養於¶
其子府判者何潛齋遺之詩曰昆明灰刼化塵緇夢裏¶
功名黍一炊鍾子不將南操變庾公空抱北臣悲歸來¶
<pb:KR3j0185_WYG_055-19b>¶
眼底湖山在老去心期浙水知白髪門生憐未死青衫¶
留得褁遺尸¶
彭大雅知重慶大興城築僚屬諫不從彭曰不把錢做¶
錢看不把人做人看無不可築之理既而城成僚屬乃¶
請立碑以紀之大雅以為不必但立四大石于四門之¶
上大書曰某年某月彭大雅築此城為西蜀根本其後¶
屬之流離者多歸焉蜀亡城猶無恙眞西蜀根本也¶
<pb:KR3j0185_WYG_055-20a>¶
　　五代新説(徐鉉/)¶
　余咸亨之始著作東觀以三餘之暇閲五代之書後¶
　與好事者談或以叙存録目余搦管隨記䟽之因而¶
　詮次遂加題目名曰五代新説三十篇分為兩卷¶
　　　帝王　　　　　　符命¶
　　　忠節　　　　　　孝道¶
　　　友愛　　　　　　義烈¶
　　　諫争　　　　　　誠感¶
<pb:KR3j0185_WYG_055-20b>¶
　　　儒學　　　　　　詞林¶
　　　著述　　　　　　博綜¶
　　　敏對　　　　　　武畧¶
　　　膽勇　　　　　　識量¶
　　　方雅　　　　　　簡素¶
　　　亷讓　　　　　　周給¶
　　　止足　　　　　　惠政¶
　　　道義　　　　　　伎藝¶
<pb:KR3j0185_WYG_055-21a>¶
　　　任誕　　　　　　嘲謔¶
　　　叙異　　　　　　隱逸¶
　　　歎逝　　　　　　烈女¶
梁髙祖武皇帝(姓蕭諱衍/字叔達)初為雍州刺史舉義廢齊東¶
昏侯立和帝封梁王受齊禪魏叛臣侯景來降以為河¶
南王領夀陽景與帝猶子臨賀王正德反圍臺城城陷¶
孫永安侯入見帝帝曰可一戰否曰不可嘆曰得既自¶
我失亦在命不預子孫夫復何恨景幽帝於浄居殿絶¶
<pb:KR3j0185_WYG_055-21b>¶
膳而崩立太子為簡文帝(諱綱字/世纘)景幽帝於永福省少¶
帝引筆自叙曰有梁王蘭陵蕭綱立身行已終始若一¶
風雨如晦鷄鳴不已數至於此命也何如作五言詩曰¶
天道何茫昧萬途那可想鳳飛逄鳥弋龍行㑹魚網又¶
曰寶劒還藏獄神龍逐陸居有意聊思酌無情堪著書¶
景燕帝帝知不免因大酣醉後以土囊加之而崩景立¶
豫章王棟為太子俄而簒位湘東王命太尉王僧辨司¶
空陳霸先擊景破之誅景即位為元皇帝都荆州魏軍¶
<pb:KR3j0185_WYG_055-22a>¶
圍城帝登城樓觀戰為詩曰落星依逺戍斜月半平林¶
徵兵資琰玉疊皷亂摐金單醪投百米芳餌下千尋從¶
軍所以樂梁王有赤心俄而城陷被殺將崩為詩曰長¶
夜無嵗月安知秋與春原陵五杏樹空得動耕人又曰¶
南風且絶唱西陵最可悲今日還蒿里終非封禪時太¶
尉與司空定議以帝第九子承制迎還京師為皇太子¶
太尉與北齊通好司空懼其有變襲殺之太子是為敬¶
帝(諱方智小/字法真)帝即位封司空為陳王陳王受禪以帝為¶
<pb:KR3j0185_WYG_055-22b>¶
江隂王¶
陳髙祖武皇帝(姓陳諱/霸先)即位三年崩兄子臨川王嗣位¶
是為文帝(諱舊字/子華)七年崩立太子是為廢帝(諱伯/宗)二年廢文帝¶
弟安成王立是為宣帝(諱/頊)十四年崩太子立是為後主¶
(諱叔/寳)六年隋滅陳以後主皈封長城公後主惑於張貴¶
妃常居内游宴不關政事故隋師至而莫禦濟江陵詩¶
曰故鄉一水隔風烟兩岸通望極青波裏思盡白雲中¶
北齊髙祖神武皇帝(姓髙諱歡字賀/六渾渤海人)歸魏拜晉州刺史¶
<pb:KR3j0185_WYG_055-23a>¶
進渤海王位相國崩贈齊王謚獻武嫡子嗣位是為文¶
襄帝文襄帝立追尊髙祖為神武皇帝文襄王(諱澄字/子惠)¶
嗣位進位相國齊王將受禪為食奴蘭荆因進毒食次¶
崩謚文襄太原公嗣位是為文宣文宣進位追尊曰文¶
襄皇帝顯祖皇帝(諱洋字/子進)嗣位相國齊王受魏禪十年¶
崩太子立是為廢帝(諱殷字/正道)即位叔父常山王廢帝自¶
立是為昭帝(諱演字/延安)一年崩徵弟長廣王立是為武成¶
帝(諱/湛)四年傳位太子自稱太上皇帝崩太子立是為後¶
<pb:KR3j0185_WYG_055-23b>¶
主(諱緯字/仁綱)十二年周滅齊以後主歸長安封温公為詩¶
曰龍樓絶行迹鳳闕永無因獨知明夜月遥想鄴城人¶
周太祖文皇帝(姓宇文諱/泰字黑獺)魏進位太師崩謚曰文公嫡¶
子嗣位是為閔帝後追尊為文帝閔帝(諱覺字/陀羅尼)嗣位大¶
冡宰封周尋受魏禪依周制攝天王先帝猶子為冡宰¶
(名䕶即/晉陽公)執政以帝受禪至是廢帝立帝兄寧都公為天¶
王是為明帝(毓小名/統萬突)三年冡宰酖帝崩立帝弟魯公是¶
為武帝(諱邕字/禰羅突)誅冡宰十八年崩太子立是為皇帝(諱/贇)¶
<pb:KR3j0185_WYG_055-24a>¶
(字乾/伯)稱天元皇帝二年崩太子立是為静帝(諱/衍)以隋公¶
輔政進為隋王二年禪位隋王¶
隋髙祖文皇帝(姓楊名堅本/姓普六茹氏)受周禪二十四年崩太子¶
立是為煬帝(諱廣小/字阿&KR1059;)十二年幸江都宇文化及弑帝於¶
温室大唐平江南謚曰煬¶
梁武帝兩骻駢骨頂上隆起右手有文曰武帝所居之¶
室常有雲氣人或遇者體輒肅然梁元帝背有黒子相¶
者曰此大貴之兆也¶
<pb:KR3j0185_WYG_055-24b>¶
梁武帝張太后忽見庭前菖蒲花左右無見者取吞之¶
而孕焉¶
齊神武少時夢履衆星而行曾與同志數人獵於逈澤¶
澤中茅屋有犬出噬殺鷹帝射犬有三人出將辱帝有¶
老母兩目盲匍匐而出曰何敢與大家爭三子乃止母¶
言善相闇相諸人皆云卿相而已至帝曰貴不可道去¶
數百歩還顧無所見齊文宣帝鱗身重踝曾見天開晉¶
陽有沙門乍愚乍智呼為阿秃師帝與諸童兒見之歴¶
<pb:KR3j0185_WYG_055-25a>¶
問禄位至帝無言而指天¶
周文帝母王氏孕夢抱子升天纔上至天而墜故帝未¶
受禪而崩背有黒子宛轉若龍覆之形手垂過膝面有¶
紫光陳武帝初夢天開數丈有四朱衣人捧日令上吞¶
之及覺腹中猶熱¶
隋文帝生於馮翊般若寺有尼曰此兒所從來甚異不¶
可以俗間處之乃自撫養皇妣曾見帝頭生角身有鱗¶
起駭而墮地尼自外至曰已驚我兒帝額有五理入項¶
<pb:KR3j0185_WYG_055-25b>¶
目光外射有文在手曰王¶
梁太子在率更徐公摛侍太子侯景入永福省衆皆奔¶
散摛嶷然曰侯公當以禮見何得如此景乃下拜梁吳¶
興太守張公乘侯景使人説之乃斬之連擊景景益兵¶
攻城城䧟戎服坐㕔事臨之以刃終不為屈而死¶
梁沈中丞俊見侯景景怒横刃於膝瞋目叱之俊正色¶
謂景曰舉兵向闕赦過結盟口血未乾而又翻背死生有¶
命豈畏逆臣之刀乎不顧而去景後竟殺之¶
<pb:KR3j0185_WYG_055-26a>¶
北齊東雍州刺史傅公伏周武帝破齊遣其子招慰之¶
答曰此兒為臣不忠為子不孝願斬之號令天下及見¶
髙阿那肱問至尊所在曰已被執入周公乃大哭入㕔¶
事前北靣哀號然後出降周帝執其手曰朕平齊惟見¶
公一人¶
梁袁光禄昂母憂將柩過江而遇風駭乃縳衣着柩誓¶
同沉溺餘舟皆沉唯獨獲全¶
梁孔金紫休源至孝每見父手所寫必哀慟流涕¶
<pb:KR3j0185_WYG_055-26b>¶
梁劉洗馬苞七嵗時見諸父即泣母以其畏懼怒之答¶
曰兒早孤不及識父聞諸父相似以故中悲因而歔欷¶
母亦悲慟¶
梁陶黄門季直五嵗喪母母在時染衣於外後贖歸抱¶
之號泣聞者酸感¶
北齊趙郡公髙叡生三旬而失父及數嵗讀孝經至資¶
於事父則流泣及喪母舉聲則絶遂長齋骨立¶
周幽公文廣患疾經年母李氏亦以成疾而殁公居喪¶
<pb:KR3j0185_WYG_055-27a>¶
委惙而終時為誄母為子殂子為母死孝慈之道極於¶
一門¶
北齊李中散岳弟庶為臨漳令以訟魏吏不平文宣帝¶
怒杖之三百死臨漳獄中中散痛之終身不經臨漳居¶
弟喪不許婢入室而令妻伴弟妻袁氏¶
北齊王侍中琳敗於夀春為陳所殺故吏倉曹朱瑒與¶
陳徐僕射書曰庶孤墳既築或飛衘土之燕豐碑式樹¶
時留墮淚之人不使夀春城下唯傳報葛之夫滄洲島¶
<pb:KR3j0185_WYG_055-27b>¶
上獨有悲田之客徐義之歛琳首葬之於八公山側¶
北齊王侍中紘侍宴文宣帝飲酒曰快哉大樂侍中曰¶
亦有大苦帝云何曰長夜荒飲亡國滅身所謂大苦帝¶
黙然¶
隋大將軍賀公若弼㑹突厥來賜射一發中的文帝曰¶
非弼無能當之命公公拜而祝曰若赤心奉國當一發¶
破之如其不然發不中也一發破的帝大悦曰此天賜¶
我也¶
<pb:KR3j0185_WYG_055-28a>¶
陳博士張譏論議温雅後主於東宫造玉柄麈尾初成¶
曰雖多士如林堪捉者獨張譏耳便以授之令講老莊¶
文於鍾山開善寺命講索麈尾麈尾未至勅取松枝以¶
屬譏曰可代麈尾即後之一故事耳¶
隋二劉生(大劉名焯河間人/小劉名炫信都人)結盟為友好學不倦雖衣¶
食不繼澹如也著五經義疏諸論古今滯義前賢不通¶
者大劉生皆明之時人伏其精慱小劉亦亞之故稱二¶
劉¶
<pb:KR3j0185_WYG_055-28b>¶
陳徐僕射陵文變舊體多有新意九錫尤美為一代文¶
宗初使於齊齊人留之致書楊僕射愔曰晨看旅雁心¶
赴江淮昏望牽牛情馳揚越朝千悲而掩泣夜萬緒而¶
囘腸何必足趙魏之黄塵加幽并之白骨遂使東平拱¶
樹長懷向漢之悲西洛孤墳恒表鄉思之夢僕射言而¶
得還¶
隋國子房博士暉逺煬帝曾問天子有女樂否朝臣不¶
對逺乃進曰&KR0444;窕淑女鐘鼔樂之此即王者房中樂著¶
<pb:KR3j0185_WYG_055-29a>¶
於雅頌帝悦¶
梁王丹陽份侍宴髙祖問曰朕有無答曰陛下應萬物¶
為有體至理為無上稱善¶
梁柳吳興惲少時髙祖問讀何書答曰尚書又問有何¶
美句應曰德惟善政政在養民髙祖稱善詔尚公主¶
周韓大將軍果有勇畧破稽胡胡憚其勁㨗號為著翅¶
人太祖曰著翅之名寧減飛將¶
周蔡少保祐與齊轉戰齊人有厚衣長刀者直進其十¶
<pb:KR3j0185_WYG_055-29b>¶
歩一發殪之後有戰被明光甲所向無敵齊人謂之鐵¶
虎¶
隋右屯衛麥將軍鐵杖初在陳以驍勇聞日行五百里¶
走及奔馬以為盗被俘為官户配執傘每罷朝往南徐¶
州行刼明旦及牙陣帝知而不罪入隋屢有軍功及征¶
遼謂醫人曰丈夫性命自有所在豈能艾葉炙頞𤓰蔕¶
歕鼻療黄不差死兒女子手乎遂死於遼東¶
北齊將軍彭樂從神武帝與周文帝戰於沙苑入深被¶
<pb:KR3j0185_WYG_055-30a>¶
刺腸出不盡截去復戰¶
隋折衝郎將沈光初仕陳入隋驍㨗絶倫禪定寺幡竿¶
髙十丈適懸絶斷非力所及光口銜繩拍竿而上直至¶
龍頭繫繩畢手足皆乂透空而下以掌拒地倒行十數¶
歩觀者驚駭征遼東上衝梯十五丈城上競擊之而墜¶
未及地得遇垂絙接而復上者數四帝召下大悦即為¶
折衝都尉¶
梁左率侃有客失火燒十餘物並金寳聞之初不挂意¶
<pb:KR3j0185_WYG_055-30b>¶
客懼走追而慰之¶
北齊蘭陵王長恭朝退而出僕從盡散惟有一人與之¶
獨還無所質問¶
梁昭明太子統性愛山水游圃汎舟數請奏女樂乆而¶
不答徐而咏太冲詩曰何必絲與竹山水有清音慙而¶
止¶
梁徐僕射勉曾有乗夜求官正色曰今夕正好談風月¶
不宜及公事也¶
<pb:KR3j0185_WYG_055-31a>¶
梁江㑹稽革代還唯乗一舸偏欹不得安卧或曰舸偏¶
濟險宜以重物均之既無物乃於西陵岸取石十餘叚¶
以實之¶
隋房司𨽻彦謙清介曾謂其子曰人人皆以禄富我獨¶
以官貧所遺子孫在於清白¶
梁吏部郎王泰㓜時祖母集諸孫散棗栗於牀上皆争之¶
而獨不取問之答曰不敢自取當待賜中表異之¶
周綏德陸公通禄散之親故家無餘財常曰凡人患貧¶
<pb:KR3j0185_WYG_055-31b>¶
而不貴不患貴而貧也¶
梁陶黄門季直嘆曰仕至三千石始願畢矣無為乆預¶
人間事病歸¶
陳孔晉陵奐單舸臨郡俸禄恤孤郡中大悦號曰神君¶
隋齊州趙别駕軌代還父老泣曰公清若水請酌一杯¶
奉餞受而飲之¶
北齊陸法和初隠於江陵及侯景反將任約攻江陵梁¶
元帝時鎮江陵令兵隨法和拒之至赤沙湖法和不介¶
<pb:KR3j0185_WYG_055-32a>¶
冑㳂流而下乃曰彼龍正睡吾軍之龍甚躍即命攻之¶
約大敗逃&KR0481;不知其處法和曰吾先于此洲建一刹雖¶
名為刹其實賊標當往取之約果抱刹仰頭出鼻就而¶
擒之¶
侯景既破蜀賊當至俄而武陵王起兵於襄陽城北大¶
樹下掘得一龜長尺半以杖叩之曰汝出入不能已數¶
百年不逄我者豈見天日後文帝疑其為人遂還京白¶
堊塗門著麄布衣大繩束腰危坐終日天保中歸國死¶
<pb:KR3j0185_WYG_055-32b>¶
後屋壁破落其下有書曰十年天子為尚可百日天子¶
急如火周年天子逓代坐又曰一母生三天兩天共五¶
年説者謂婁太后生文宣帝昭帝武陵帝文宣十年其¶
子廢帝百日昭帝一年武陵傳位後主共五年焉¶
隋安平公宇文愷遷東西兩都皆云經始以煬帝北廵欲¶
誇戎狄作觀風殿殿上容侍衛數百人離合為之施輪¶
軸推移忽若神功戎狄見之莫不驚駭煬帝大悦¶
梁曹江州景宗乗車按部謂左右曰我昔在鄉里騎馬¶
<pb:KR3j0185_WYG_055-33a>¶
快如龍拓弓霹靂聲箭如餓鴟呌平澤逐鹿耳後生風¶
鼻頭出火不知老之將至今來作貴人閉置車中如三¶
日新婦悒悒使人無氣¶
梁陶隠居𢎞景少時得葛洪神仙傳晝夜研尋便有養¶
生之志謂人曰仰青天見白日不覺為逺遂居句容之¶
句曲山云是第八洞天名金壇華陽之天自號華陽隠¶
居性愛松風每聞其響欣然為樂先隠居母夢青龍自¶
懷而出并見兩天人執香爐詣之已而娠生隠居遂貞¶
<pb:KR3j0185_WYG_055-33b>¶
隠與齊宜都王善王被誅夢來告别因訪幽中事遂著¶
夢記¶
陳徐僕射陵母臧氏夢五色雲化作鳯集在肩已而誕¶
之寳誌師摩其頂曰天上石麒麟也及長才學過人目¶
有青睛時人以為聰明之相¶
沈麟士㓜俊敏七嵗聽叔父岳言𤣥賔散言無所遺岳¶
拊其背曰斯文不墜其在爾乎張永為吳興守請麟士¶
入郡沈聞郡後有佳山水乃往停數月¶
<pb:KR3j0185_WYG_055-34a>¶
　　三楚新録(周羽冲/)¶
馬氏諱殷上蔡人也自云伏波之後唐末罹亂所在豪¶
俠競起時殷方處卒伍隨渠帥何氏南侵長沙據之殷¶
戰頻有功何乃擢為禆將命為邵州刺史殷寛厚大度¶
得士死力何氏卒諸將在外者皆擁兵歸以争其位唯¶
殷素服發䘮識者謂之知禮未幾衆軍各殺其帥使人¶
迎殷為主初衆軍之迎殷也値夜殷甚疑懼欲拒不行¶
將曉忽覩一人黒色而貎甚偉執大棒鞠躬趨報曰軍¶
<pb:KR3j0185_WYG_055-34b>¶
國内外平安俄而不見由是殷以為嘉兆心始安乃謂¶
所親曰此行未必不為福及至衆果奉之殷立使人間¶
道上表僖宗在蜀甚悦據其表遣使朱書御札許自開¶
國立臺置卿相分天子之半仗焉楊行密據有淮南聞¶
其建國遣舟師數萬伐之比至城下殷登樓指麾一鼓¶
破之伏屍流血湘水為赤自是四方懾伏無敢侵之嶺¶
外廖光圖自韶陽叛舉族來奔部曲隨至者數千人殷¶
以其豪而衆多將拒不納或諫曰廖者料也馬得料必¶
<pb:KR3j0185_WYG_055-35a>¶
肥是家國强霸之兆何為拒之遂待以禮因命光圖為¶
永州刺史光圖具陳南越可取狀言甚激切殷亦將開¶
拓疆土聞其陳甚善因使部將李勲將數萬衆擊南越¶
未數月㧞桂管十八城劉龑懼而乞盟勲即李老虎勇¶
壯絶倫每一食肉十數斤割大臠而啖之人號曰李老¶
虎先是桂管兒童每聚戲呼曰大蟲來號呼而走及勲¶
㧞桂管論者以為應莊宗反正下詔徵諸侯入覲武穆¶
以年老不行命長子希範入朝希範多辯善應對及至¶
<pb:KR3j0185_WYG_055-35b>¶
莊宗謂曰朕聞卿部内有洞庭湖其波無際有之乎對¶
曰有之陛下一旦南巡狩則此湖不足以飲馬耳莊宗¶
大悦既而曰比聞馬氏之國必為高郁所圖今有子如¶
此高郁何能可得耶高郁殷之謀臣也莊宗將去其爪¶
牙故以是言間之而希範不察及歸果使人搆其罪郁¶
竟棄市識者知其不克霸焉初希範入覲途經淮上時¶
桑維翰旅遊楚泗間知其來遽謁之曰僕聞楚之為國¶
挾天子而令諸侯其勢不可謂之卑也加以利盡南海¶
<pb:KR3j0185_WYG_055-36a>¶
而公室大富足下之來非傾府庫之半則不足以供芻¶
粟之費今僕貧者敢以萬金為請惟足下濟之希範輕¶
薄公子覩維翰形短而腰長語魯而且醜不覺絶倒而¶
笑既而贈與數百縑維翰大怒拂衣而去及殷薨希範¶
立時維翰已為宰相奏削去半仗止稱天䇿上將軍楚¶
王而已其卿相臺閣皆罷之然希範性剛愎好以誇大¶
為事雖去半仗而軍國制度皆擬乗輿乃大興土功建¶
天䇿府中構九龍殿以沉香為八龍各長百尺抱柱相¶
<pb:KR3j0185_WYG_055-36b>¶
向作趨捧勢而已坐其間自謂一龍也凌晨將坐先使¶
人焚香於龍腹中烟氣鬰然而出若口吐焉近古以來¶
諸侯王奢僭未有如此之盛也處士戴偃賢而有才嫉¶
其過度自稱元黃子作漁父詩百篇諷之希範聞而不¶
悦遂禁錮士庻無與之交偃竟餓死麾下將丁思覲雄¶
傑之士以希範器度不廣乃上書曰今四海分裂中原¶
之地纔十數州而大王克紹先業為諸侯之長未聞折¶
一馬箠為天子計愚臣所以為恥也惟大王思之希範¶
<pb:KR3j0185_WYG_055-37a>¶
覽而怒削思覲官希範淫而無禮先王妾媵無不烝通¶
又使尼潛搜士庻家女有容色者强娶之前後數百猶¶
有不足之色曰吾聞軒轅御五百女以昇天吾其庻幾¶
乎未幾死識者笑之先是高郁數見形將死又晝見時¶
謂㝠報焉異母弟希蕚為永州刺史聞其死自以當立¶
具舟楫以歸及至長沙衆且立嫡弟希廣矣遽命希蕚¶
為鼎州刺史初牙將張萬敵建議以希蕚居長立之則¶
順而記室李臯爭之曰吾聞立嗣以嫡希蕚乃婢妾所¶
<pb:KR3j0185_WYG_055-37b>¶
生安可立乎萬敵退而歎曰惜哉李公禍自此始未幾¶
希蕚果自鼎州舉兵叛將襲長沙希廣聞之命將許可¶
瓊拒之可瓊倒戈以降希廣計無所出然素好釋氏乃¶
披緇服召僧念佛以禳北城陷不輟其愚昧皆此類也¶
尋為希蕚縊之且命捕李臯有擒至者希蕚責之曰吾¶
雖生於庻孽然託體先君汝何見毁而不吾立邪臯無¶
以對命壯士臠而殺之既而希蕚淫於酒色多為不道¶
小門使謝延澤有美貎希蕚幸之引入内閤與妻妾間¶
<pb:KR3j0185_WYG_055-38a>¶
坐而飲為衆所惡其弟希崇乗釁作亂擒希蕚囚於衡¶
陽既而悔焉遽命舟楫追之約於長沙南五十里昭潭¶
沉之路經衡山縣豪族廖光圖子仁勇聞其來與叔凝¶
議曰希蕚長而被廢今又見追此必不免吾屬受先王¶
恩不能為之除禍亂安社稷豈所謂居水土乎乃率數¶
百人刼而立之號衡山王以衡山縣為府且使人募兵¶
數日衆及一萬郡縣多起兵應之希崇懼求救於吳吳¶
命邉鎬將兵來救其實伐也初童謡云鞭打馬馬急走¶
<pb:KR3j0185_WYG_055-38b>¶
鎬至希崇知其謀又將拒焉或以童謡為諌希崇不得¶
已遂降及希蕚見鎬且請之吳於是鎬以禮遣希蕚及¶
希崇舉族而行先是吳欲加兵於楚以鎬多藝使詐為¶
僧以遊長沙弄鈸行乞未幾亡去故吳以為將而鎬非¶
將才每出師皆載佛而行祝以請福由是三軍解體及¶
王逵兵至竟宵遁焉初馬氏之强聞海内諸院公子長¶
㓜八百餘人皆以侈靡為務識者多非之公子之徒聞¶
而且怒時有國師張氏紿之曰彼所見非者恐祚之不¶
<pb:KR3j0185_WYG_055-39a>¶
永也以君昆仲之衆使更而王亦有八百年之家國何¶
憂何懼乎時郊外有鄧翁者聞而歎曰文武之道未嘗¶
介意而更納虛誕之説以自安吾見其死於溝壑有日¶
矣及邉鎬師至果驗星散寒餒而卒者過半焉¶
周氏諱行逄武陵人也世業農嘗犯法顯德中馬氏荒¶
亂吳命邉鎬將兵伐之盡有湘中之地時鎬雖尅勝然¶
不能安撫民多怨叛武陵酋豪王逵劉咬牙等十數人¶
乗時舉兵襲之數日而有八千之衆行逄與焉部衆兼¶
<pb:KR3j0185_WYG_055-39b>¶
行遇夜奄至城下鼔譟斬門而入時鎬軍驟勝士卒解¶
甲不復防禦又昏黒之際忽聞兵入倉卒驚駭計無所¶
出皆束手就戮遲明死者十有八九鎬以單騎遁走於¶
是逵據其境上表於朝廷天子嘉之就除湖南節度兼¶
中書令逵素雄豪得志之後不拘小禮車服制度擬於¶
王者先是吳有術士言南楚之分氣色甚盛將有王氏¶
起焉偽主聞而憂之且問曰今之節將處南楚者誰為¶
王姓或對曰有永州刺史王温耳偽主疑之遣使拜温¶
<pb:KR3j0185_WYG_055-40a>¶
征南將軍賜以印綬巾帶密於巾中置毒使至温拜命¶
著巾俄頃腦裂而死未幾逵舉兵襲長沙據之即其應¶
也時行逄己為麾下將衆頗服其才畧逵因命為副貳¶
行逄雖受命然終以逵非君長才密謀圖之未幾逵領¶
兵侵南越留行逄知留後事行逄因謂所親曰王公必¶
不返然以後事付吾者所謂以雲雨資蛟龍也及逵至¶
桂陽果為越兵所破僅以身免竟死於路行逄果代其¶
位時軍吏多武陵人咸有戀土之心或説行逄曰富貴¶
<pb:KR3j0185_WYG_055-40b>¶
不還鄉如衣錦夜行公起於徒而為列侯可謂富且貴¶
矣然無西還意使鄉人父老何以瞻望風采邪行逄感¶
悟即日命駕歸武陵以武陵為西府使人迎其妻潘潘¶
貌素陋然性剛烈雖行逄己為侯王待之蔑如也先是¶
所侍皆勸之使詣行逄對曰人心自非聖賢必多變動¶
以吾老醜雖往公豈以曩時心相向哉我有死而已聞¶
者未以為然及使至果不從命惟躬率婢僕以耕織自¶
給賦税亦及時輸納未嘗逋懸行逄止之而不從曰賦¶
<pb:KR3j0185_WYG_055-41a>¶
税官物也豈以己為主而自免之哉行逄聞而有慚色¶
時兵革之後郡邑官吏以聚歛為務行逄患之潜使人¶
察其姓名一旦除去管内稍清至於建官設職亦皆慎¶
選有女婿乞補吏行逄曰吏所以理民也觀汝不堪其¶
事吾當為汝置鍬犂數具汝能用之鉏種以養老㓜亦¶
是美事何禄之求竟不補焉時一方翕然號為英主然¶
多猜忌好發人隂事故麾下恐其不免多有謀叛而行¶
逄亦能預為之備往往未𤼵而誅於是公府凜然入者¶
<pb:KR3j0185_WYG_055-41b>¶
若履氷雪先是前進士何景山為王逵記室每輕行逄¶
行逄得志命景山為益陽令未幾因事縳而投之江曰¶
汝嘗佐王逵今王逵死且為我告龍王其殘忍皆此類¶
也故天策學士徐仲雅有清才然性好滑稽國破之後¶
傷於凍餒行逄素聞其名且以窮困謂必能改節因召¶
為節度判官初王逵之起兵也欲其得衆茍能應募皆¶
置司空太保以誘之自是武陵村落㕓市豪横之輩稱¶
司空太保者無筭及仲雅至行逄問曰自吾遷鎮西土¶
<pb:KR3j0185_WYG_055-42a>¶
控雄盛之地四境懼之乎仲雅對曰公管内滿天太保¶
滿地司空何不用之行逄不悦未幾大宴僚吏仲雅在¶
座行逄夷音每呼字多誤仲雅戲曰不於五月五日剪¶
却舌頭使語音乖錯如此行逄大怒然仲雅嘗歴事馬¶
氏諸王民信之矣故不敢加誅後仲雅竟以忤㫖去職¶
因退居山寺暇日咏㯶樹曰葉似新蒲緑身如亂錦纒¶
任君千度剥意氣自衝天蓋怒行逄而發也有鄧洵美¶
連郡人也登進士第將歸連上行逄署舘驛巡官洵美¶
<pb:KR3j0185_WYG_055-42b>¶
背傴時謂之鄧䭾為性迂僻類其形衆不悦之雖處幕¶
府僚而食貧不暇及同年王漙為相聞洵美不得志乃¶
為詩曰綵衣我已登黄閣白社君猶困故廬自是行逄¶
稍優給之未幾給事中李昉至昉亦洵美同年也相見¶
話舊不覺號慟乆而忤行逄貶為易俗塲官須臾使人¶
詐為山賊突入公署殺之聞者無不痛惜後李昉再奉¶
命祠南嶽知洵美墳在近為詩吊之曰今日向君墳畔¶
過不勝懷抱暗酸辛李觀象為節度使以行逄嚴酷恐¶
<pb:KR3j0185_WYG_055-43a>¶
及禍乃寢紙帳卧紙被行逄信用之凡軍府事無輕重¶
皆取決焉而觀象性多嫉忌好蔽人之好零陵儒士蔣¶
密能吟咏頗得風騷之㫖嘗題桑云綺羅因片葉桃李¶
謾同時為作者所許觀象聞之佯驚曰此僕詩何蔣密¶
之能為士林鄙之及行逄疾病命子保權尊師之且謂¶
保權曰麾下將校兇狠難制者除之已盡惟衡州張文¶
表耳吾死之後此人必叛萬一不可敵當舉族北歸無¶
使骨肉落虎狼之口言訖而逝數月文表果叛舉舟師¶
<pb:KR3j0185_WYG_055-43b>¶
順流而下以襲長沙時行軍司馬廖簡知留後事方與¶
軍吏聚㑹有報文表至簡素輕殊不介意謂軍吏曰黄¶
口小兒到而擒之何憂乎伐鼓飲酒如初是晚文表入¶
城麾軍直至㑹所簡已醉不能發弓矢惟按膝作氣而¶
已文表親以戈戮之座間遇害者數十人時保權年方¶
十三英爽有膽氣聞叛嘆曰先君可謂知人矣僕雖無¶
能安可使軍國落此賊手乎據命部將楊師璠率萬餘¶
衆討之及師璠將行親出餞送泣對三軍曰先君薨背¶
<pb:KR3j0185_WYG_055-44a>¶
墳土未乾而兇賊悖逆實保權不孝所致安敢勞於諸¶
君幸以先君之故無㤀戮力茍滅此賊於地下足矣各¶
希勉之吐氣發言義形於色三軍無不感激然保權猶¶
慮其敗且馳表乞師未逾旬師璠大破文表於亭津梟¶
其首餘黨皆戮初文表將叛猶豫未定有從者夜夢文¶
表頷上出一龍文表大喜曰此天命也於是舉兵及敗¶
論者以龍神物也而出於頷是禍將作神去焉保權以¶
文表已滅命使止師而王師已破江陵逼境矣保權懼¶
<pb:KR3j0185_WYG_055-44b>¶
召李觀象議之觀象曰夫請師以討文表也今文表已¶
破而師不還豈非朝廷將有事南地乎我國所恃者江¶
陵之在北境耳今江陵已束手不能自救欲與相拒所¶
謂魚入沸鼎而更鼓腮掉尾其可免乎惟公善自圖之¶
無失子孫萬世利也保權不得已乃出郊迎且請入覲¶
天子聞而悦命以禮遣既至宗族封拜有差初行逄以¶
滛祀為患管内祠廟非前代有功及民者皆毁折一時¶
有識之士忻然以為明斷及來年酷信釋氏每嵗設大¶
<pb:KR3j0185_WYG_055-45a>¶
㑹齋者四破耗國用仍度僧建寺所在不輟因暇復召¶
羣僧於府中講唱而已自執爐焚香以聽凡披緇之士¶
雖三尺童子皆搶地伏拜之雖梁武篤好未之加也故¶
君子知其不克永世矣¶
髙氏諱季興字貽孫峽州峽石人也東魏司徒昂之後¶
㓜好武而有膽氣乾符末所在冦賊競起時梁祖為帥¶
専征潜有䟦扈之志思得義勇者與之同力季興潜察¶
之乃謁梁祖於郊祖見之悦㧞為制勝軍使累從征討¶
<pb:KR3j0185_WYG_055-45b>¶
以功授宋州團練使未幾移授荆南兵馬留後及禪代¶
正拜江陵尹兼管節度觀察處置等使季興以江陵古¶
之重地又當天下多事有割據之志乃大興力役重築¶
城壘執畚者十數萬人皆將校賔友負土助焉郭外五¶
十里墳冢皆令發掘取磚以甃之及土工畢隂慘之夜¶
皆聞鬼哭鬼火數起累月方定論者以為幽魂不安故¶
也時諸侯争霸急於用人進士梁震登第後薄遊江陵¶
季興請為掌書記震性抗直臨事敢言時莊宗反正下¶
<pb:KR3j0185_WYG_055-46a>¶
詔徵諸侯王入覲季興奉詔將行震諌曰朝廷自反正¶
後有吞併諸侯心我繕甲自守猶恐不保况敢抛棄軍¶
國千里入覲哉今之諸侯為梁朝舊人者惟公耳安知¶
朝廷不以讐敵相待耶幸望圖之無使懷王之患復見¶
於今日也季興曰吾已決矣多言奚為及至莊宗果欲¶
留之及歸値夜將吏出迎郊外季興握震手曰不聽君¶
言幾𦵏虎口初季興方對莊宗謂之曰今天下負固不¶
服者惟吳蜀耳朕欲先有事於蜀而蜀地險阻尤難江¶
<pb:KR3j0185_WYG_055-46b>¶
南纔隔荆南一水朕欲先之卿以為何如季興對曰臣¶
聞蜀國地富民饒獲之可建大利江南國貧地狹民少¶
得之恐無益臣願陛下釋吳先蜀時莊宗意亦欲伐蜀¶
及聞季興之言大悦未逾年聞莊宗伐蜀季興私自喜¶
曰此吾以計紿之彼乃信而用耳未幾遣使册季興為¶
南平王季興謂震曰此恐吾與蜀連衡故也及蜀破書¶
至季興方食落筯而嘆曰此吾失計也所謂倒持太阿¶
授人以柄梁震曰大王勿憂今蜀雖破未必為福未幾¶
<pb:KR3j0185_WYG_055-47a>¶
莊宗宴駕果再亂一如震言初季興嘗從梁祖出征引¶
軍旦發至逆旅未曉有一嫗秉燭開門而迎其禮甚謹¶
季興頗疑而問之嫗對曰妾適夢神人推門呼曰宜速¶
起有王者來及起開門而君子至豈非所謂王者邪所¶
以不敢褻慢耳季興大悦洎季興卒從誨立震獨不悦¶
謂所親曰先王平生與吾相見弟兄之不若也今日安¶
能屈節北靣復事其子邪遂求解職退處郊外灌園鬻¶
蔬為業稱處士每以事召至府則倒跨黄牛直造㕔事¶
<pb:KR3j0185_WYG_055-47b>¶
前呼從誨不以官閥止稱郎君而已從誨以其先王舊¶
人不忍殺之有李載仁者唐之後也避亂於江陵季興¶
署觀察推官載仁自負文學常為季興見知每從容接¶
待不為少禮然為性迂緩一日將赴從誨召方上馬無¶
何部曲相毆載仁怒命急於厨中取飯并猪肉令相毆¶
者對飡之仍戒曰如敢再犯必當於猪肉中加之以酥¶
聞者無不笑之及從誨嗣立有孫光憲者本成都人也¶
旅遊江陵方圖進取從誨辟為掌書記自是牋奏書檄¶
<pb:KR3j0185_WYG_055-48a>¶
皆出其右載仁充位而已由是載仁遂與光憲有隙光¶
憲猶能避之故論者多光憲光憲每患兵戈之際書籍¶
不備遇𤼵使諸道未嘗不厚與金帛購求焉於是三年¶
間収書及數萬卷然自負文學常怏怏不得志又常慕¶
史氏之作自恨諸侯幕府不足展其才力每謂交親曰¶
安知獲麟之筆反為倚馬之用因吟劉禹錫詩曰一生¶
不得文章力百口空為飽煖家有梁延嗣者景陵人唐¶
天成中將兵守復州監利季興之入覲也莊宗欲殺之¶
<pb:KR3j0185_WYG_055-48b>¶
既而逃歸益懷怨憤遂以兵攻取復之監利玉沙二縣¶
延嗣兵敗為季興所獲至從誨既立擢為大校遂承制¶
授歸州刺史未幾又遷復州團練使仍掌親軍延嗣諱¶
健兒士卒之語每聚談有犯者往往交遊變為仇讐光¶
憲與延嗣年甲相亞居嘗自謂筋力不衰一日赴毬場¶
上馬左右扶持者甚衆延嗣且在後笑曰孰謂大卿年¶
老而彌壯觀其上馬輕㨗良由扶持者爾光憲乃囘顧¶
曰非因衆扶葢是老健延嗣不勝怒論者少之有王惠¶
<pb:KR3j0185_WYG_055-49a>¶
範者平江軍節度保義之子美風儀好讀書初保義之¶
奔荆南也季興以為行軍司馬未幾生惠範及長以門¶
䕃為文學累遷觀察推官從誨立以女妻之欲使自幕¶
府事掌内外軍政惠範為人閒談不覊聞之不悦入告¶
從誨辭之自是以從誨為不知已至軍國之事皆不參¶
預但以金帛購求古書圖畫日以披翫為志焉建隆三¶
年武安軍節度周行逄薨子保權立衡州刺史張文表¶
不服舉兵反保權告急朝廷乞師為援朝廷遣宣徽使¶
<pb:KR3j0185_WYG_055-49b>¶
李處耘領兵萬餘救之李以路由江陵慮繼冲不測遣¶
使諭之曰比者王師救應東道之主誠在足下然利在¶
急速故不淹留但假一鄉道使於城外經過幸矣繼冲¶
將許之猶豫未決有大校李景威者素勇悍越次白繼¶
冲曰兵尚權變城外之説實不可信以臣觀之彼實欲¶
乗釁伐我耳况今精兵數萬訓練備矣景威雖不才願¶
盡以相付不顧命為大王拒之繼冲曰事未可知爾勿¶
憂也及王師至果如景威之言繼冲大懼不得已乃出¶
<pb:KR3j0185_WYG_055-50a>¶
郊迎且詣李公乞上表入朝李公以聞天子大悦遣使¶
就除繼冲徐州節度使便道赴任葢孫光憲之謀也景¶
威以不用已謀扼喉而死繼冲傷之先是荆南尚使甆¶
器皆髙其足而公私競置用之謂之髙足碗至大軍一¶
臨舉族東遷髙足之䜟一朝應之葢由天命信矣哉¶
<pb:KR3j0185_WYG_055-51a>¶
　　雞林類事(孫穆/)¶
髙麗王建自後唐長興中始代髙氏為君長傳位不欲¶
與其子孫乃及于弟生女不與國臣為&KR0666;而令兄弟自¶
妻之言王姬之貴不當下嫁也國人婚嫁無聘財令人¶
通説以米食為定或男女相欲為夫婦則為之夏日羣¶
浴于溪流男女無别瀕海之人潮落舟逺則上下水中¶
男女皆露形父母病閉于室中穴一孔與藥餌死不送¶
國城三面負山北最髙峻有溪曲折貫城中西南當下¶
<pb:KR3j0185_WYG_055-51b>¶
流故地稍平衍城周二十餘里雖雜沙礫築之勢亦堅¶
壯¶
國官月六叅文班七百十員武班五百四十員六拜蹈¶
舞而退國王躬身還禮稟事則膝行而前得㫖復膝行¶
而退至當級乃歩國人卑者見尊者亦如之其軍民見¶
國官甚恭尋常則朝跪而坐官民子拜父父亦荅以半¶
禮女僧尼就地低頭對拜其俗不盗少争訟國法至嚴¶
追呼唯寸紙不至即罰凡人詣官府少亦費米數斗民¶
<pb:KR3j0185_WYG_055-52a>¶
貧甚憚之有犯不去巾衣但褫袍帶杖笞頗輕投束荆¶
使自擇以牌記其杖數最苦執縳交臂反接量罪為之¶
自一至九又視輕重制其時刻而釋之惟死罪可乆甚¶
者髀骨相摩胸皮拆裂凡大罪亦刑部拘役也周嵗待¶
决終不逃其法惡逆及詈父母乃斬餘止杖肋亦不甚¶
楚有賂或不免嵗八月論囚諸州不殺咸送王府其性¶
仁至期多赦宥或配送青嶼黒山永不得還¶
五榖皆有之梁最大無秫糯以粳米為酒少絲蠶每羅¶
<pb:KR3j0185_WYG_055-52b>¶
一疋値銀十兩故國中多衣麻苧地瘠惟産人參松子¶
龍鬚布藤席白硾紙日早晩為市皆婦人挈一柳箱一¶
小升有六合為一刀(以升/為刀)以稗米定物之價而貿易之¶
其地皆視此為價之髙下若其數多則以銀瓶每重一一¶
斤工人制造用銀十二兩半入銅二兩半作一斤以銅¶
當工匠之直癸未年倣本朝鑄錢交易以海東重寳三¶
韓通寳為記¶
　方言天曰漢㮈　日曰姮　月曰契(黒隘/切)雲曰屈林¶
<pb:KR3j0185_WYG_055-53a>¶
　　風曰孛䌫　雪曰嫰　雨曰霏微　雪下曰嫰耻¶
　凡下皆曰耻　雷曰天動　雹曰霍　電曰閃　霜¶
　露皆曰率　霧曰蒙　虹曰陸橋　鬼曰幾心　神¶
　曰神通　佛曰孛　仙人曰遷　一曰河屯　二曰¶
　途孛　三曰洒(厮乃/切)四曰迺　五曰打戍　六曰逸¶
　戍　七曰一急　八曰逸荅　九曰鴉好　十曰噎¶
　　二十曰戍没　三十曰實漢　四十曰麻兩　五¶
　十曰舜　六十曰逸舜　七十曰一短　八十曰逸¶
<pb:KR3j0185_WYG_055-53b>¶
　頓　九十曰鴉順　百曰醖　千曰千　萬曰萬¶
　旦曰阿慘　午曰稔宰　暮曰占㮏(或言/古没)前曰記載¶
　　昨日曰訖載　今日曰烏㮈　明日曰轄載　後¶
　日曰母魯　約明日至曰轄烏受勢凡約日至皆曰¶
　受勢　年春夏秋冬同　上曰頂　下曰底　東西¶
　南北同　土曰轄&KR1789;　田曰田　火曰孛　山曰每¶
　　石曰突　水曰没　海曰海　江曰江　溪曰溪¶
　　谷曰丁葢　泉曰泉　井曰烏没　草曰戍　花¶
<pb:KR3j0185_WYG_055-54a>¶
　曰骨　木曰南記　竹曰帶　栗曰監(銷檻/切)桃曰枝¶
　棘　松曰鮓子南　胡桃曰渇來　柿曰坎　棃曰¶
　敗　林檎曰悶子訃　漆曰黄漆　茭曰質姑　雄¶
　曰鶻試　䳄曰暗　雞曰&KR0008;(音/逹)　鷺曰漢賽　雉曰¶
　雉賽　鴿曰弼陀里　鵲曰渇則寄　鶴曰鶴　鴉¶
　曰打馬鬼　雁曰哭利弓幾　禽皆曰雀譚　雀曰¶
　賽(斯乃/反)虎曰監(蒲南/切)牛曰燒(去/聲)　羊曰羊　猪曰突¶
　　犬曰家稀　猫曰鬼尼　䑕曰觜　鹿曰鹿　馬¶
<pb:KR3j0185_WYG_055-54b>¶
　曰末　乗馬曰轄打(平/聲)　皮曰渇翅　毛曰毛　角¶
　曰角　龍曰稱　魚曰水脱(剔恙/切)鼈曰團　蟹曰慨¶
　　鰒曰必　螺曰葢慨　蛇曰蛇　蠅曰蠅　螘曰¶
　螻　蝨曰&KR0322;　蚤曰批勒　蟣曰側根㫉　蟇曰虼¶
　鋪　人曰人　主曰主　客曰孫命　官曰員理¶
　士曰進(寺儘/切)吏曰主事　商曰行身　工匠曰把指¶
　　農曰宰把指　兵曰軍　僧曰福田　尼曰阿尼¶
　　遊子曰浮浪人　丐曰丐剥　倡曰水作　盗曰¶
<pb:KR3j0185_WYG_055-55a>¶
　婆兒　倡人之子曰故作　樂工曰亦故作(多倡人/子為之)¶
　　稱我曰能(奴台/)問你誰何曰&KR0008;箇　祖曰漢了祕¶
　　父曰子了祕　母曰了祕　伯叔亦皆曰了查祕¶
　　叔伯母皆曰了子彌　兄曰長官　嫂曰長漢吟¶
　　娣曰&KR0008;妹　男子曰吵喃(音𦕈/南)弟曰了兒　妹曰¶
　了慈　女子曰漢吟　自稱其夫曰沙㑹　妻亦曰¶
　漢吟　自稱其妻曰細婢(亦曰/&KR0541;臂)　男兒曰了姐(亦曰/同婆)¶
　(記/)女兒曰寳姐(亦曰古召/育曹兒)父呼其子曰了加　孫曰¶
<pb:KR3j0185_WYG_055-55b>¶
　了寸了姐　舅曰漢了祕　姑曰漢了彌　婦曰了¶
　寸　母子兄曰訓欝　母子弟曰次欝　姨妗亦皆¶
　曰了子彌　頭曰麻帝　髪曰麻帝核試　靣曰㮈¶
　翅　眉曰踈歩　眼曰嫩　耳曰愧　口曰邑　齒¶
　曰你　舌曰蝎　靣美曰㮈翅朝勲　靣醜曰㮈翅¶
　没朝勲　心曰心(音/尋)　身曰門　胸曰軻　背曰腿¶
　馬末　腹曰擺　手曰遜　足曰潑　肥曰骨鹽眞¶
　(亦曰鹽/骨易成)　瘦曰安里鹽骨眞　洗手曰遜時蛇　凡¶
<pb:KR3j0185_WYG_055-56a>¶
　洗濯皆曰時蛇　白米曰漢菩薩　粟曰田菩薩¶
　麥曰宻頭目　大糓曰麻帝骨　酒曰酥孛　醋曰¶
　生根　醬曰宻祖　鹽曰蘇甘　油曰畿(入/聲)林　魚¶
　肉皆曰姑記　飰曰朴舉　粥曰謨做　茶曰茶¶
　湯水　飲酒曰酥李麻蛇　凡飲皆曰麻蛇　煖酒¶
　曰蘇孛打里　凡安排皆曰打里　勸客飲盡食曰¶
　打馬此　醉曰蘇孛速　不善飲曰本道安理麻蛇¶
　　熟水曰泥根没　冷水曰時根没　飽曰擺咱(七/加)¶
<pb:KR3j0185_WYG_055-56b>¶
　(反/)飢曰擺咱安理　金曰那論義　珠曰區戍　銀¶
　曰漢嵗　銅曰銅　鐵曰嵗　絲曰絲　麻曰三¶
　羅曰速　錦曰錦　綾曰菩薩　絹曰及　布曰背¶
　　苧曰毛　苧布曰毛施背　幞頭曰幞頭　㡌子¶
　曰㡌　頭巾曰土捲　袍曰袍　帶曰腰帶(亦曰謁/子帶)¶
　皂衫曰軻門　被曰泥不　袴曰珂背　裩曰安海¶
　珂背　裙曰裙　鞋曰盛　襪曰背戍　女子葢頭¶
　曰子母葢　針曰板㮈　夾袋曰南子木葢　女子¶
<pb:KR3j0185_WYG_055-57a>¶
　勒帛曰實帶　綿曰實　繡曰繡　白曰漢　黄曰¶
　那論　青曰青　紫曰質背　黒曰黒　赤曰赤¶
　紅曰眞紅　緋曰緋　染曰没涕里　秤曰雌字¶
　尺曰作　升曰力(音/佳)　斗曰抹　印曰印　車曰車¶
　　船曰擺　席曰䔲(音/登)　席薦曰質薦　椅子曰馳¶
　馬　卓子曰食床　林曰林　燭曰火炬　簾曰箔¶
　　燈曰活黄　下曰簾箔　耻曰囉　匱曰枯孛¶
　&KR1080;曰聚笠　扇曰孛采　笠曰葢(音/渇)　梳曰苾(音/必)¶
<pb:KR3j0185_WYG_055-57b>¶
　箆曰頻&KR1789;　齒刷曰養支　合曰合子　盤子曰盤¶
　　瓶曰瓶　銀瓶曰蘇乳　酒注曰瓶砣　盞盤曰¶
　臺盤　釡曰吃(枮吃/反)盆曰雅數耶　鬲曰宰　碗曰¶
　已顯　楪曰楪至　盂曰大耶　匙曰戍　茶匙曰¶
　茶戍　箸曰折(七吉/反)沙羅曰戍羅(亦曰/敖耶)　硯曰皮盧¶
　　筆曰皮盧　紙曰垂　墨曰墨　刀子曰割　剪¶
　刀曰割子葢　骰子曰節　鞭曰鞭　鞍曰未鞍¶
　轡曰轡　皷曰濮　旗曰旗　弓曰活　箭曰虄(亦/曰)¶
<pb:KR3j0185_WYG_055-58a>¶
　(矢/)劍曰長刀　火刀曰割刀　斧曰烏子葢　炭曰¶
　蘇成　柴曰孛南木　香曰寸　索曰郍(又曰/朴)索縳¶
　曰那没香　射曰活索　讀書曰乞鋪　寫字曰乞¶
　核薩　畫曰乞林　榜曰栢子　寢曰作之　興曰¶
　你之　坐曰阿則家囉　立曰立　卧曰乞寢　行¶
　曰欺臨　走曰連音打　來曰鳥囉　去曰匿家入¶
　囉　笑曰胡臨　哭曰胡往　客至曰孫鳥囉　有¶
　客曰孫集移室延　客入曰屋裏坐少時　語話曰¶
<pb:KR3j0185_WYG_055-58b>¶
　替里受勢　擊考曰屋打理　决罪曰滅&KR0034;底　借¶
　物皆曰皮離受勢　問此何物曰設審　乞物曰念¶
　受勢　問物多少曰宻翅易成　凡呼取物皆曰都¶
　囉　相别曰羅戲少時　凡事之畢皆曰得　勞問¶
　曰雅葢　生曰生　死曰死　老曰刀斤　少曰亞¶
　退　存曰薩囉　亡曰朱幾　有曰移實　無曰不¶
　鳥實　大曰黒根　小曰胡根　多曰覺合及　少¶
　曰阿㮈　髙曰那奔　低曰㮈則　深曰及欣　淺¶
<pb:KR3j0185_WYG_055-59a>¶
　曰眼低¶
<pb:KR3j0185_WYG_055-60a>¶
　　青溪冦軌(泊宅翁方勺/)¶
宣和二年十月睦州青溪縣竭村居人方臘託左道以¶
惑衆知縣事承議郎陳光不即鉏治臘自號聖公改元¶
永樂置偏禆將以巾飾為别自紅巾而上凡六等無甲¶
胄惟以鬼神詭秘事相扇揺數日聚惡少千餘焚民居¶
掠金帛子女提㸃刑獄張苑通判州事葉居中不能招¶
致欲盡殺乃已故賊得脅掠良民為兵旬日有衆數萬¶
十一月二十九日將領蔡遵與戰於息坑死之遂䧟青¶
<pb:KR3j0185_WYG_055-60b>¶
溪縣十二月四日䧟睦州初七日天章閣待制歙守曾¶
孝藴以京東賊宋江等出青齊濟濮間有㫖移知青社¶
一宗室通判州事守禦無策十三日又䧟歙州乘勢取¶
桐廬新城富陽等縣二十九日進逼杭州知州事趙霆¶
棄城走州即䧟節制直龍圖閣陳建廉訪使者趙約被¶
害賊縱火六日官吏居民死者十三朝廷遣領樞宻院¶
童貫常德軍節度使譚稹二中貴率禁旅及京畿關右¶
河東蕃漢兵制置江淮二淛明年正月二十四日賊將¶
<pb:KR3j0185_WYG_055-61a>¶
七佛引衆六萬攻秀州統軍王子武聚兵與州民登城¶
固守屬大兵至開門表裏合擊斬首九千築京觀五賊¶
退據杭州二月七日前鋒至清河堰賊列陣以待王師¶
水陸並進戰六日斬賊二萬十八日再火官舍學宫府¶
庫與僧民之居經夕不絶翌日宵遁大兵入城當是時¶
少保劉延慶由江東入至宣州涇縣遇賊偽八大王斬¶
五千級復歙州出賊背統制王稟王渙楊惟忠辛興宗¶
自杭趨睦取睦州與江東兵合斬獲七百里生擒方臘¶
<pb:KR3j0185_WYG_055-61b>¶
及偽相方肥等妻印子亳二太子等凡五十二人(亳二/太子)¶
(其子/之號)於梓桐石穴中殺賊七萬招來老㓜四十餘萬復¶
使歸業四月二十六日也餘黨走衢婺而蘭溪縣靈山¶
賊朱言吳邦起應之據處州而越州剡縣魔賊仇道人¶
台州仙居人吕師囊方品山賊陳十四公等起兵掠温¶
台諸縣四年三月討平之是役也用兵十五萬斬賊百¶
餘萬自出師至凱旋凡四百五十日収杭睦歙處衢婺¶
六州與五十二縣所殺平民不下二百萬始唐永徽四¶
<pb:KR3j0185_WYG_055-62a>¶
年睦州女子陳碩眞反自稱文佳皇帝婺州刺史崔義¶
𤣥平之故梓桐相傳有天子基萬年樓方臘因得慿藉¶
以起又以沙門寳誌䜟記誘惑愚民而貧窮游手之徒¶
相乗為亂青溪為睦大邑梓桐幫源等號山谷幽僻處¶
東北趨睦西近歙民物繁庶有漆楮林木之饒富商巨¶
賈多往來江淛地勢迂險賊一旦焚蕩無一存者羣黨¶
據險以守因謂之洞而淛人安習太平不識兵革一聞¶
金鼓聲則斂手聽命不逞小民往往反為賊鄉導刼富¶
<pb:KR3j0185_WYG_055-62b>¶
室殺官吏士人以徼利渠魁未授首間所掠婦女自洞¶
逃出倮而雉經於林中者由湯嵓榴樹嶺一帶凡八十¶
五里九村山谷相望不知其數㑹稽進士沈傑嘗部民¶
深入賊境親覩其事為余言賊之始末因稽合衆論摭¶
其實著于篇青溪知縣陳光既坐不治賊就戮朝廷改¶
睦為嚴州歙為徽州青溪界至歙州路皆鳥道縈紆兩¶
旁峭壁萬仞僅通單車方臘之亂曾待制出守但以兩¶
崖上駐兵防遏下瞰來路雖蚍蜉之微皆可數賊亦不¶
<pb:KR3j0185_WYG_055-63a>¶
敢犯境宋江擾京東曾公移守青社掌兵者以霧毒為¶
辭移屯山谷間州遂䧟¶
後漢張角張燕輩託天師道陵為逺祖立祭酒治病使¶
人出米五斗而病遂愈謂之五斗米道至其滋盛則剽¶
刼州縣無所不為其流至今喫菜事魔夜聚曉散者是¶
也凡魔拜必北向以張角實起於北方觀其拜足以知¶
其所宗原其平時不飲酒食肉甘枯稿趨静黙若有志¶
於為善者然男女無别不事耕織衣食無所得敗務攘¶
<pb:KR3j0185_WYG_055-63b>¶
敚以挺亂其可不早辨之乎有以其疑似難識欲痛繩¶
之恐其滋蔓因置而不問馴致禍變則陳光之於方臘¶
是也有舍法令一切弗問但魔迹稍露則使屬邑盡驅¶
之死地務絶其本源肅清境内而此曹急則據邑聚而¶
反則越守劉韐之於仇賊是也(仇破剡縣新昌/上虞凡三縣)此風日¶
煽殆未易察也始知能上體國禁之嚴下念愚民之無¶
辜迷入於此道不急不怠銷患於㝠㝠之中者良有司¶
也¶
<pb:KR3j0185_WYG_055-64a>¶
容齋逸史曰甚哉小人患得患失貽禍之深也初元祐¶
間宣仁太后臨朝天下大政事皆太后與二三大臣議¶
可而行時雖天下稱治哲宗内弗平也一旦太后崩方¶
欲悉反其政以攄宿憤而小人揣知上㫖遂引吕武為¶
喻上益惑焉明年改元紹聖而熈豐羣邪彚進矣是後¶
天下監司牧守無非時宰私人所在貪墨民不聊生迨¶
徽廟繼統蔡京父子欲固其位乃倡豐亨豫大之説以¶
恣蠱惑童貫遂開造作局于蘇杭以制御器又引吳人¶
<pb:KR3j0185_WYG_055-64b>¶
朱勔進花石媚上上心既侈嵗加增焉舳艫相衘於淮¶
汴號花石綱至截諸道糧餉綱旁羅商舟掲所貢暴其¶
上篙師柁工倚勢貪横凌轢州縣道路以目其尤重者¶
漕河弗能運則取道於海每遇風濤則人船皆没枉死¶
無算江南數十郡深山幽谷搜剔殆遍或有竒石在江¶
湖不測之淵百計取之必得乃止程限慘刻無間寒暑¶
士庶之家一石一木稍堪玩者即領健卒直入其家用¶
黄帊覆之指為御物又不即取因使䕶視微不謹則重¶
<pb:KR3j0185_WYG_055-65a>¶
譴隨之及啓行必𤼵屋徹墻以出由是人有一物小異¶
共指為不祥惟恐芟夷之不速民預是役者多鬻田宅¶
子女以供其須思亂者益衆初方臘生而數有妖異一¶
日臨溪顧影自見其冠服如王者由此自負遂託左道¶
以惑衆縣境梓桐幫源諸洞皆落山谷幽險處民物繁¶
夥有漆楮松杉之饒商賈輻輳臘有漆園造作局屢酷¶
取之臘怨而未敢𤼵㑹花石綱之擾遂因民不忍隂取¶
貧乏游手之徒賑恤結納之衆心既歸乃椎牛釃酒召¶
<pb:KR3j0185_WYG_055-65b>¶
惡少之尤者百餘人㑹飲酒數行臘起曰天下國家本¶
同一理今有子弟耕織終嵗勞苦少有粟帛父兄悉取¶
而靡蕩之稍不如意則鞭笞酷虐至死弗恤於汝甘乎¶
皆曰不能臘曰靡蕩之餘又悉舉而奉之仇讐仇讐頼¶
我之資益以富實反見侵侮則使子弟應之子弟力弗¶
能支則譴責無所不至然嵗奉仇讐之物初不以侵侮¶
廢也於汝甘乎皆曰安有此理臘涕泣曰今賦役繁重¶
官吏侵漁農桑不足以供應吾儕所頼為命者漆楮竹¶
<pb:KR3j0185_WYG_055-66a>¶
木耳又悉科取無錙銖遺夫天生烝民樹之司牧本以¶
養民也乃暴虐如是天人之心能無愠乎且聲色狗馬¶
土木禱祠甲兵花石糜費之外嵗賂西北二敵銀絹以¶
百萬計皆吾東南赤子膏血也二敵得此益輕中國嵗¶
嵗侵擾不已朝廷奉之不敢廢宰相以為安邉之長策¶
也獨吾民終嵗勤動妻子凍餒求一日飽食不可得諸¶
君以為何如皆憤憤曰惟命臘曰三十年來元老舊臣¶
貶死殆盡當軸者皆齷齪邪佞之徒但知以聲色土木¶
<pb:KR3j0185_WYG_055-66b>¶
滛蠱上心耳朝廷大政事一切弗恤也在外監司牧守¶
亦皆貪鄙成風不以地方為意東南之民苦於剥削乆¶
矣近嵗花石之擾尤所弗堪諸君若能仗義而起四方¶
必聞風響應旬日之間萬衆可集守臣聞之固將招徠¶
商議未便申奏我以計縻之延滯一兩月江南列郡可¶
一鼔下也朝廷得報亦未能决策𤼵兵計其遷延集議¶
亦須月餘調集兵食非半年不可是我起兵已首尾期¶
月矣此時當已大定無足慮也况西北二敵嵗幣百萬¶
<pb:KR3j0185_WYG_055-67a>¶
朝廷軍國經費千萬多出東南我既據有江表必將酷¶
取於中原中原不堪必生内變外國聞之亦將乗機而¶
入腹背受敵雖有伊吕不能為之謀也我但畫江而守¶
輕徭薄賦以寛民力四方孰不斂袵來朝十年之間終¶
當混一矣不然徒死于貪吏耳諸君其籌之皆曰善遂¶
部署其衆千餘人以誅朱勔為名見官吏公使人皆殺¶
之民方苦於侵漁果所在響應數日有衆十萬遂連䧟¶
郡縣數十衆殆百萬四方大震時朝廷方約女真夾攻¶
<pb:KR3j0185_WYG_055-67b>¶
契丹取燕雲地兵食皆已調集待命適聞臘起遂以童¶
貫為江淮荆淛宣撫使移師南下臘不虞如是速也貫¶
至蘇州始承詔罷造作局及御前綱運并木石彩色等¶
場前至秀州累敗賊鋒追至幫源洞賊尚二十餘萬與¶
官軍力戰而敗深據巖穴為三窟諸將莫知所入韓蘄¶
王世忠時為王淵禆將潜行谿谷問野婦得徑即挺身¶
直前度險數重摶其穴格殺數十人擒臘以出遂併取¶
臘妻子符印及方肥等其黨皆潰前後所戕人命數百¶
<pb:KR3j0185_WYG_055-68a>¶
萬江南由是凋瘵不復昔日之十一矣迨建炎南渡經¶
費多端愈益窮困不可復支向非臘之耗亂江淮二淛¶
公私充實南渡後或可藉為恢復之資亦未可知也噫¶
臘之耗亂可哀也已然所以致是者誰歟泊宅翁之志¶
冦軌也蘄王猶未知名故畧之且時宰猶多在朝臘黨¶
隂謀語多忌諱亦削不載吾故表而出之以戒後世司¶
民者¶
喫菜事魔法禁甚嚴有犯者家人雖不知情亦流逺方¶
<pb:KR3j0185_WYG_055-68b>¶
財産半給告人餘皆没官而近時事者益衆始自福建¶
流至温州遂及二淛睦州方臘之亂其徒處處相煽而¶
起聞其法斷葷酒不事神佛祖先不㑹賔客死則&KR0221;葬¶
方歛盡飾衣冠其徒使二人坐于尸傍其一問曰來時¶
有冠否則答曰無遂去其冠次問衣履逐一去之以至¶
于盡乃曰來時何有曰有包衣則以布囊盛尸焉云事¶
後致富小人無識不知絶酒肉燕祭厚葬自能積財也¶
又始投其黨有甚貧者衆率財以助積微以至於小康¶
<pb:KR3j0185_WYG_055-69a>¶
矣凡出入經過不必相識黨人皆館榖焉凡物用之無¶
間謂為一家故有無礙被之説以是誘惑其衆其魁謂¶
之魔王右者謂之魔母各有誘化旦望人出四十九錢¶
於魔公處燒香魔母則聚所得緡錢以時納於魔王嵗¶
獲不貲云亦誦金剛經取以色見我為邪道故不事神¶
佛但拜日月以為真佛其説不經如是法平等無有髙¶
下則以無字連上句大抵多如此解釋俗訛以魔為麻¶
謂其魁為麻黄或云易魔王之名也其初授法設誓甚¶
<pb:KR3j0185_WYG_055-69b>¶
重然以張角為祖雖死於湯鑊終不敢言角字傳言何¶
執中守官台州州獲事魔之人勘鞠乆不能得或云何¶
處州龍泉人其鄉邑多有事者必能察其虛實乃委之¶
窮究何以雜物百數問能識其名則非是而置一羊角¶
其間餘皆名之至角則不言遂决其獄如不事祖先喪¶
葬之類已害風俗而又謂人生為苦若殺之是救其苦¶
也謂之度人度人多者則可成佛故結集既衆乗亂而¶
起日嗜殺人最為大患尤憎惡釋氏葢以不殺與之為¶
<pb:KR3j0185_WYG_055-70a>¶
戾耳但禁令大嚴罕有告者株連既廣又當籍没全家¶
流放與死為等必協力同心以舉官吏州縣憚之率不¶
敢按反致増多也¶
　¶
　¶
　¶
　¶
　¶
<pb:KR3j0185_WYG_055-70b>¶
　¶
　¶
　¶
　¶
　¶
　¶
　¶
　説郛卷五十五¶
