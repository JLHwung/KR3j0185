# -*- mode: mandoku-view; -*-
#+TITLE: 說郛
#+DATE: 2015-08-24 23:26:55.585213
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷一百二
<pb:KR3j0185_WYG_102-1a>¶
欽定四庫全書¶
　說郛巻一百二　　　　　元　陶宗儀　撰¶
　　除紅譜(楊維楨/)¶
古之君子凡有所撰造必係以姓氏使後世知所起也¶
晉阮咸氏嘗作月琴世遂謂之阮咸猪窩者朱河所撰¶
也後世訛其音不務察其本始謂之猪窩者非也朱河¶
字天明宋大儒朱光庭之裔南渡時始遷建業遂世家¶
焉河少有才望落魄不覊仕至天官冡宰此書世傳河¶
<pb:KR3j0185_WYG_102-1b>¶
所作本名除紅譜除紅者以除四紅言之也或乃謂三¶
么一采為猪窩又謂之猪婆龍夫三么者本所謂快活¶
三也於諸采中為罰采之㝡烏有以是目其書者乎且¶
名不雅馴君子醜之總之除紅者近是夫除紅例以四¶
色觀法於主耦方圍四也一紅為主而餘三為客取象¶
於徑一圍三也數之前後皆八而惟以十為中自八以¶
退不及也而罰有差十二以進有餘者也而賞有差九¶
之十二則多寡勝負相角而成其發明四時盈縮人事¶
<pb:KR3j0185_WYG_102-2a>¶
怠勤章矣其所表見皆不妄設予既多冡宰此意論次¶
其大㫖詳著於篇而作除紅譜序時洪武元年三月上¶
巳日¶
　　擲法開列於左(計一十一則/)¶
一凡擲色之始先以一色相賽其得四紅者先擲餘色¶
　次之如三人擲色一人先得四紅者其二人復賽如前¶
　無紅者獨後四五人以上倣此¶
一凡除紅用四骰子擲之以四紅為主除一四紅但以¶
<pb:KR3j0185_WYG_102-2b>¶
　餘三色計之自八㸃以下皆為罰色十三㸃以上皆¶
　為賞色俱不必賽自九㸃以至十二㸃除栁葉兒十¶
　二時兩色之外俱為賽色¶
一凡擲出雙紅者除紅葉節節髙之外俱為强紅不用¶
　四色中如無四紅者除渾花素葉之外俱為散色不¶
　用¶
一凡賞色在手仍即自擲如擲出賽色方許下次人賽¶
　擲出强紅散色等項方許下次人擲如屢見賞色則¶
<pb:KR3j0185_WYG_102-3a>¶
　雖常擲不妨¶
一凡賽色湏記先擲者㸃數必待賽出賞罰色方止散¶
　色强紅不論¶
一凡賽色少一㸃者謂之蹋脚罰二帖如賽出各等罰¶
　色三帖以下者依本帖罰之復加一帖四帖以上但¶
　依本帖罰之不必加罰¶
一凡賽色相同㸃數者謂之趕上賞一帖如賽人九㸃¶
　而自擲栁葉兒者罰四帖敵者仍罰趕上一帖¶
<pb:KR3j0185_WYG_102-3b>¶
一凡賽色多一㸃者謂之壓倒賞二帖如賽出各等賞¶
　色三帖以下者依本帖賞之復加一帖四帖以上者¶
　但依本帖賞之不必加賞¶
一凡賽色多二㸃三㸃者止賞一帖少二㸃三㸃者止¶
　罰一帖¶
一凡擲色或三人或五人或從左逆行或從右順行次¶
　第循環湏先議定毋得臨期紊亂如有應擲而不擲¶
　者罰三帖與下次人及有未擲而先擲者罰五帖與¶
<pb:KR3j0185_WYG_102-4a>¶
　上次人¶
一凡賭色行酒其賞罰帖數照例施行如賞一帖者自¶
　飲一杯餘倣此¶
標目六十二條¶
　渾花計六采¶
　　渾四為滿園春賞六帖¶
　　渾六為混江龍賞五帖¶
　　渾五為碧牡丹賞五帖¶
<pb:KR3j0185_WYG_102-4b>¶
　　渾三為鴈行兒賞五帖¶
　　渾二為拍枚兒賞五帖¶
　　渾么為滿盆星賞五帖¶
　三紅計五采¶
　　三紅一么為花心動賞五帖¶
　　三紅一二為蝶戀花賞四帖¶
　　三紅一三為紅衫兒賞四帖¶
　　三紅一五為錦上花賞四帖¶
<pb:KR3j0185_WYG_102-5a>¶
　　三紅一六為銷金帳賞四帖¶
　雙紅計六采¶
　　雙紅雙么¶
　　雙紅雙二¶
　　雙紅雙三¶
　　雙紅雙五¶
　　雙紅雙六為紅葉兒俱賞三帖¶
　　雙紅五六為節節髙賞三帖¶
<pb:KR3j0185_WYG_102-5b>¶
　對子計十采¶
　　雙么雙二¶
　　雙么雙三¶
　　雙么雙五¶
　　雙么雙六¶
　　雙二雙三¶
　　雙二雙五¶
　　雙二雙六¶
<pb:KR3j0185_WYG_102-6a>¶
　　雙三雙五¶
　　雙三雙六¶
　　雙五雙六為素葉兒俱賞二帖¶
　十八㸃止一采¶
　　六六六為得勝令賞五帖¶
　十七㸃止一采¶
　　五六六為皂羅袍賞二帖¶
　十六㸃止一采¶
<pb:KR3j0185_WYG_102-6b>¶
　　五五六為雪兒梅賞一帖¶
　十五㸃計二采¶
　　五五五為永團圓賞一帖¶
　　三六六為皂鵰旗賞一帖¶
　十四㸃計二采¶
　　三五六為穿花鳯賞一帖¶
　　二六六為鐵道冠賞一帖¶
　十三㸃計三采¶
<pb:KR3j0185_WYG_102-7a>¶
　　二五六為埜雞頸賞三帖¶
　　么六六為㸃綘脣賞二帖¶
　　三五五為鳯歸雲賞二帖¶
　十二㸃計三采¶
　　二五五為十二時賞四帖¶
　　三三六為鷓鴣天賽色¶
　　么五六為巫山一段雲賽色¶
　十一㸃計三采¶
<pb:KR3j0185_WYG_102-7b>¶
　　三三五為鵲踏枝賽色¶
　　么五五為梅梢月賽色¶
　　二三六為畵眉不盡賽色¶
　十㸃計三采¶
　　二二六為夾十兒賽色¶
　　么三六為撮十兒賽色¶
　　二三五為落梅花賽色¶
　九㸃計四采¶
<pb:KR3j0185_WYG_102-8a>¶
　　三三三為栁葉兒罰四帖¶
　　么二六為女冠子賽色¶
　　么三五為一剪梅賽色¶
　　二二五為鎻南枝賽色¶
　八㸃計三采¶
　　么二五為鎻頂八罰三帖¶
　　么么六為睜眼八罰二帖¶
　　二三三為鴈兒八罰二帖¶
<pb:KR3j0185_WYG_102-8b>¶
　七㸃計三采¶
　　么三三為川七兒罰一帖¶
　　么么五為白七兒罰一帖¶
　　二二三為夾七兒罰一帖¶
　六㸃計二采¶
　　么二三為耍孩兒罰三帖¶
　　二二二為粉蝶兒罰一帖¶
　五㸃計二采¶
<pb:KR3j0185_WYG_102-9a>¶
　　么二二為五供養罰一帖¶
　　么么三為葫蘆兒罰一帖¶
　四㸃計一采¶
　　么么二為咬牙四罰三帖¶
　三㸃計一采¶
　　么么么為快活三罰五帖¶
<pb:KR3j0185_WYG_102-10a>¶
¶
<pb:KR3j0185_WYG_102-11a>¶
¶
<pb:KR3j0185_WYG_102-12a>¶
¶
<pb:KR3j0185_WYG_102-13a>¶
¶
<pb:KR3j0185_WYG_102-14a>¶
¶
<pb:KR3j0185_WYG_102-15a>¶
¶
<pb:KR3j0185_WYG_102-16a>¶
¶
<pb:KR3j0185_WYG_102-17a>¶
¶
<pb:KR3j0185_WYG_102-18a>¶
　　醉緑圖(張光/)¶
　　凡例¶
　一醉緑用五箇骰子擲先以一色相賽得一點者先¶
　　擲得六點者㝡後擲不必賽其餘復賽如前¶
　一擲色以三同為主除三同外但以餘二色計之得¶
　　么么二二三三四四五五點為賞采賞二杯么六¶
　　二六三六四六五六為罰采罰一杯六六罰二杯¶
　　得么二二三三四四五之類為賽色得三同六點¶
<pb:KR3j0185_WYG_102-18b>¶
　　為罰色罰一杯不賽獨三同六點么么二二三三¶
　　四四五五為賞采賞二杯擲者罰一杯¶
　一擲出五星聚奎者賞依金谷酒數¶
　一賽色點數相同者罰賽者二杯多一點二點賞一¶
　　杯少一點二點罰一杯¶
　一賞色在手仍即自擲如擲出賽色方許下次人賽¶
　　擲出散色方許下次人擲不限擲數¶
<pb:KR3j0185_WYG_102-19a>¶
¶
<pb:KR3j0185_WYG_102-20a>¶
¶
<pb:KR3j0185_WYG_102-21a>¶
¶
<pb:KR3j0185_WYG_102-22a>¶
¶
<pb:KR3j0185_WYG_102-23a>¶
¶
<pb:KR3j0185_WYG_102-24a>¶
¶
<pb:KR3j0185_WYG_102-25a>¶
¶
<pb:KR3j0185_WYG_102-26a>¶
¶
<pb:KR3j0185_WYG_102-27a>¶
¶
<pb:KR3j0185_WYG_102-28a>¶
¶
<pb:KR3j0185_WYG_102-29a>¶
¶
<pb:KR3j0185_WYG_102-30a>¶
¶
<pb:KR3j0185_WYG_102-31a>¶
¶
<pb:KR3j0185_WYG_102-32a>¶
¶
<pb:KR3j0185_WYG_102-33a>¶
¶
<pb:KR3j0185_WYG_102-34a>¶
　　骰子選格(房千里/)¶
序曰開成三年春予自海上北徙舟行次洞庭之陽有¶
風甚急繫舡野浦下三日遇二三子號進士者以宂骰¶
䨇雙為戯更投局上以數多少為進身職官之差數豐¶
貴而約賤卒局座客有為尉掾而止者有貴為相臣將¶
臣者有連得美名而後不振者有始甚微而歘升於上¶
位者大凡得失酷似前所謂不繫賢不肖但卜其偶不¶
偶耳達人以生死為勞息萬物為一馬果如是吾今之¶
<pb:KR3j0185_WYG_102-34b>¶
貴者安知其不果賤哉彼真為貴者乃數年之榮耳吾¶
今貴者亦數刻之樂耳雖乆促稍異其歸於偶也同列¶
禦㓂叙穆天子夣逰事近者沈拾遺述枕中事彼皆異¶
類微物猶且竊爵位以加人或一瞬為數十嵗吾果斯¶
人也又安知數刻之樂果不及數年之榮耶因條所置¶
進身職官遷黜之目為選格¶
<pb:KR3j0185_WYG_102-35a>¶
　　選格秩例¶
　　侍中　　　中書令　　門下侍郎¶
　　中書侍郎　左右常侍¶
　　給事中　　諌議大夫　中書舍人¶
　　左右補闕　左右拾遺¶
　　翰林學士　知制誥¶
　　左右僕射　左右丞¶
　　尚書　　　左右郎中　左右員外郎¶
<pb:KR3j0185_WYG_102-35b>¶
　　御史大夫　御史中丞　殿中侍御史¶
　　太常卿　　光禄卿　　衛尉卿¶
　　太僕卿　　大理卿　　鴻臚卿¶
　　司農卿¶
　　袐書監　　少監　　　袐書郎¶
　　著作郎¶
　　史館修撰　集賢校理　太常博士¶
　　國子祭酒　司業¶
<pb:KR3j0185_WYG_102-36a>¶
　　諸衛將軍　金吾衛　　驍衛¶
　　領軍　　　千牛　　　羽林¶
　　左右武衛　左右威衛　左右監門衛¶
　　太子師傅　太子賓客　太子詹事¶
　　左右庶子　中允　　　諭徳¶
　　贊善　　　洗馬¶
　　王府諮議　長史¶
　　京兆尹　　京府少尹¶
<pb:KR3j0185_WYG_102-36b>¶
　　萬年縣尹¶
　　觀察使　　防禦使　　團練使¶
　　諸州刺史　幕府副使　判官¶
　　支使　　　推廵　　　記室¶
　　縣尉¶
<pb:KR3j0185_WYG_102-37a>¶
　　摴蒱經略(程大昌/)¶
　　投五木瓊橩玖骰¶
博之流為摴蒱為握槊為呼博為酒令體製雖不全同¶
而行塞勝負取决於投則一理也蔡澤説范雎曰博者¶
或欲大投班固奕指曰博懸於投不必在行投者擲也¶
桓𤣥曰劉毅摴蒱一擲百萬皆以投擲為名也古惟斵¶
木為子一具凡五子故名五木後世轉而用石用玉用¶
象用骨故列子之謂投瓊律文之謂出玖凡瓊與玖皆¶
<pb:KR3j0185_WYG_102-37b>¶
玉名也蓋謂蒱者借美名以命之未必真嘗用玉也御¶
覽載繁欽威儀箴曰其有退食偃息閒居操橩弄棊文¶
局摴蒱言不及義勝負是圖注云橩瞿營反博子也橩¶
之讀與瓊同其字仍目從木知其初制本以木為質也¶
唐時則鏤骨為竅朱墨雜塗數以為采亦有出意為巧¶
者取相思紅子納寘竅中使其色明現而易見故温飛¶
卿豔詞曰玲瓏骰子安紅豆入骨相思知也無凡此二¶
者即今世通名骰子也本書為投後轉呼為頭北史周¶
<pb:KR3j0185_WYG_102-38a>¶
文命丞郎擲摴蒱頭則昔云投者遂轉為頭矣頭者總¶
首之義自鏤骨為骰以後不惟五木舊制堙沒不𫝊而¶
字直為骰不復為投矣若其體制又全與用木時殊異¶
矣方其用木也五子之形兩頭尖鋭中間平廣狀似今¶
之杏仁惟其尖鋭故可轉躍惟其平廣故可以鏤采也¶
凡一子悉為兩面其一面塗黒黒之上畵牛犢以為之¶
章犢者牛子也一面塗白白之上即畫雉雉者野雞也¶
凡投子者五皆現黒則其名盧盧者黒也言五子皆黒¶
<pb:KR3j0185_WYG_102-38b>¶
也五黒皆現則五犢隨現從可知矣此在摴蒱為最髙¶
之采挼木而擲往往叱喝使致其極故亦名呼盧也其¶
次五子四黒而一白則是四犢一雉則其采名雉用以¶
比盧降一等矣自此而降白黒相雜每每不同故或名¶
為梟即鄧艾言云六博得梟者勝也或名為犍謂五木¶
十擲輒犍非其人不能是也凡此采名摴蒱經雖皆枚¶
載然反覆推較率多駮而不通也至於骰子之制固知¶
祖襲五木然而詳畧大率不同也五木止有兩面骰子¶
<pb:KR3j0185_WYG_102-39a>¶
則有六面故骰子著齒自一至六為采亦益多率其大¶
而言之則是裁去五木兩頭尖鋭而蹙長為方既有六¶
面又著六數不比五木但有白黑兩面矣五木之制至¶
晉世猶復用木然列子已言投瓊則周末已嘗改玉骨¶
也耶或者形製仍同五木而質已用玉石也今世蜀地¶
織綾其文有兩尾尖削而中間寛廣者既不象花亦非¶
禽獸乃遂名為摴蒱豈古制流於機織至此尚存也耶¶
　　采¶
<pb:KR3j0185_WYG_102-39b>¶
采本是采色之采指其文以言也如黑白之以色别雉¶
犢之以物别皆采也投得何色其中程者勝因遂名之¶
為采今俗語凡事小而幸得者皆以采名之義蓋起此¶
也此正班固所譏謂懸於投而不屬乎其人之有徳者¶
也齊書李安民與明帝摴蒱五擲皆盧帝大驚曰卿面¶
方如田封侯相也言其投而得雋非一時幸中也此言¶
相有福也後周王思政在同州與太祖摴蒱大出衣寳¶
約擲盧者與之思政歛容跪誓願得成盧已果得盧又¶
<pb:KR3j0185_WYG_102-40a>¶
北史梁主蕭詧曽獻瑪瑙鍾周文帝執之顧丞郎曰能¶
擲雩莆頭得盧者便與鍾已經數人不得至薛端乃執¶
摴蒱頭而言曰非為此鍾可貴但思露其誠耳擲之五¶
子皆黒文帝即以與之用此而言則得雋而名以為采¶
其來尚矣¶
　　盧雉¶
自有骰子以後摴蒱尖長之子遂廢閣不用凡古書古¶
事語及樗蒲者其名數遂不可曉雖非要事要之闕所¶
<pb:KR3j0185_WYG_102-40b>¶
不知終是懐慊也摴蒱經也者據其所見立為之書有¶
意乎追補亡矣然古摴蒱事在史而詳者惟劉毅傳為¶
著舉此之經語以與毅傳相較則此書所載不能與之¶
諧合也故知其傳不古也晉書劉毅傳曰毅於東府聚¶
摴蒱大擲一判應至數百萬餘人竝黑犢以還惟劉裕¶
及劉毅次擲得雉大喜(此言衆人先毅而擲已有得犢/者矣而五木未至純盧也次傳)¶
(及毅則遂得雉雉者四黒而一白/夫四黒而一白其采名為雉也)褰衣繞床呌謂同座¶
曰非不能盧不事此耳(雉次於盧盧髙於雉雉亦髙於/他采既不得盧而得雉冀它人)¶
<pb:KR3j0185_WYG_102-41a>¶
(不能及故大為之言曰/非不能盧直不為耳)裕惡之因挼五木乆之曰老兄¶
試為卿答既而四子皆黑其一子轉躍未定裕厲聲喝¶
之即成盧焉(四子皆黑其餘一子若不得黒即必現白/如又現白即是四黒一白采當為雉矣裕)¶
(若得雉即不能勝毅故一子之轉躍未定者裕遂厲聲/喝之使現黒采也黒采既現即五子皆黒遂可以成其)¶
(為盧也盧現而雉自降等/故毅怨裕不肯相借也哉)毅意不快曰亦知公不能以¶
此見借也用毅傳所記以求晉世之摴蒱采名齒數予¶
之前説悉與之合也劉裕所得之盧是五子之半面為¶
黑者皆現乎上而五子之半為白者皆藏於下俯仰合¶
<pb:KR3j0185_WYG_102-41b>¶
計則五子通為十面半白半黑具足無欠而五木之齒¶
數亦相應協無欠無餘矣自斯以往黑白兩面交致其¶
雜亦隨齒立名而不出乎白黑兩面是皆有數可數故¶
亦有象可畵矣今此經所繪白黑遂有不可推較者失¶
在誤添純白純黑兩色故其説不與史合耳今先列舊¶
圖而後别立新畵貴其易曉¶
　按摴蒱經舊畵只有四木四木者博子四箇也不是¶
　　一木簇為四角古蒱子皆言五木故知舊經誤畵¶
<pb:KR3j0185_WYG_102-42a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_102-42b>¶
若本晉傳而求之則五黒者五子固皆為黒而黒上皆¶
畵為犢無有純黒而不為犢形者也五白者五子皆白¶
白者畵雉無有純白而不為雉形者也於是合而言之¶
其陽能現五犢則其陰必藏五雉二五為十而五子之¶
十面無欠無餘推之而皆可通矣今舊圖之於五黒也¶
以其三畵犢以其二純黒則是五子之十面者以其半¶
為純黒以其半為黒犢乃可應數不知十面皆黒安得¶
别有一白越自外來而間乎四黒之間可以命之為雉¶
<pb:KR3j0185_WYG_102-43a>¶
也耶若每子皆有四面兩面有文(黒上畵犢/白上畵雉)兩面無文¶
(純白不畵雉/純黒不畵犢)且以劉裕所投言之四黒己見其一白若¶
專是白而上無畵雉之文則此之一白而間五黒何以¶
得名為雉也凡此皆推而不通今故别為之圖而正摴¶
經之誤使史語明白¶
　　五白梟犍¶
老杜今夕行曰馮陵大呌呼五白袒跣不肯成梟盧觀¶
其意脉正用劉毅事而五白非摴蒱所貴不知杜獨何¶
<pb:KR3j0185_WYG_102-43b>¶
據也摴蒱家謂二白三黒為犍犍惡齒也御覽曰六博¶
五擲皆犍不為不能則知犍為惡齒也¶
梟名甚多鄧艾曰六博得梟者勝此艾因牙上有梟姑¶
為安衆之言耳韓子曰儒何以不好博勝者必殺梟是¶
殺其所貴也儒者以為害義故不博據此言之則梟固¶
為善齒而殺梟者又當得雋則梟之采品甚低非盧比¶
也老杜槩言梟盧亦恐未詳¶
<pb:KR3j0185_WYG_102-44a>¶
　　藝經(邯鄲淳/)¶
　　棊道¶
棊局縱横各十七道合二百八十九道白黒棊子各一¶
百五十枚¶
　　棊品¶
夫圍棊之品有九一曰入神二曰坐照三曰具體四曰¶
通幽五曰用知六曰小巧七曰鬪力八曰若愚九曰守¶
拙九品之外今不復云¶
<pb:KR3j0185_WYG_102-44b>¶
　　彈棊¶
彈棊始自魏宫内裝器戲也文帝於此技亦特好用手¶
巾拂之無不中有客自云能帝使為之客著葛巾拂棊¶
妙踰於帝¶
　　博¶
博局戯六著十二棊也古者烏曹作博¶
　　投壺¶
投壺之禮主人奉矢司射奉中使人執壺主人謂曰某¶
<pb:KR3j0185_WYG_102-45a>¶
有枉矢哨壺請以樂賓¶
　　塞¶
塞行棋相塞謂之塞也¶
　　藏鈎¶
義陽臘日飲祭之後叟嫗兒童為藏鈎之戲分為二曹¶
以交勝負若人偶即敵對人奇即人為遊附或屬上曹¶
或屬下曹名為飛烏以齊二曹人數一鈎藏在數手中¶
曹人當射知所在一藏為一籌三籌為一都¶
<pb:KR3j0185_WYG_102-45b>¶
　　象戯¶
周武帝造象戲¶
<pb:KR3j0185_WYG_102-46a>¶
　　五木經(李翺/)¶
摴蒱五木𤣥白判¶
　摴蒱古戯其投有五故白呼為五木以木為之因謂¶
　之木今則以牙角尚節也判半也合其五投並上𤣥¶
　下白故曰𤣥白判¶
厥二作雉¶
　雉鳥也取二投於白上刻為鳥¶
背雉作牛¶
<pb:KR3j0185_WYG_102-46b>¶
　其刻雉鳥二投背上並刻牛故曰背也以雉犢為彩¶
　者謂其悍戾逢敵必鬪以求勝也雖矢馬關亦皆角¶
　逐防遏之義也¶
王采四盧白雉牛¶
　王貴也¶
&KR0008;采六開塞塔禿撅&KR0008;¶
　&KR0008;賤也其采義未詳¶
全為王駁為&KR0008;¶
<pb:KR3j0185_WYG_102-47a>¶
　全謂其不雜也¶
皆𤣥曰盧厥䇿十六¶
　盧黑白色也書曰玈弓玈矢謂所投盡黑也十六筴¶
　者行馬時便以此數矢而隔之他筴倣此¶
皆白曰白厥筴八雉二𤣥三曰雉厥筴十四牛三白三¶
曰犢厥筴十雉一牛二白三曰開厥筴十二雉如開¶
　如開各一¶
厥餘皆𤣥曰塞厥筴十一雉白各二𤣥一曰塔厥筴五¶
<pb:KR3j0185_WYG_102-47b>¶
牛𤣥各二白一曰禿厥筴四白三𤣥二曰撅厥筴三白¶
二𤣥三曰搗厥筴二矢百有二十設關二間矢四十¶
　閒别也刻木為關彫飭之每聚四十矢¶
馬筴二十厥色五¶
　大率戲時不過五人五色者各辦其所執也¶
凡擊馬及王采皆又投¶
　擊馬謂打敵人子也打子得雋王采自専故皆許重¶
　擲王采累得累擲之變則止¶
<pb:KR3j0185_WYG_102-48a>¶
馬出初關疊行¶
　謂逢可以疊馬即許疊也如不要疊亦得重馬被打¶
　着尤苦¶
非王采不出關不越坑¶
　馬出關亦自専之義也名為落坑義在難出故用王¶
　采能出也¶
入坑有謫¶
　其所罰隨所約並輸合坐¶
<pb:KR3j0185_WYG_102-48b>¶
行不擇筴馬一矢為坑¶
　謂矢行致馬落坑也亦有馬皆不可均融數竒而入¶
　坑者所賭隨臨時所約劉毅家無擔石儲而一擲百¶
　萬也¶
<pb:KR3j0185_WYG_102-49a>¶
　　彈碁經(徐廣/)¶
彈棋二人對局黒白各六枚先列棋相當下呼上擊之¶
夾食者二人黄黒各七十棊横列於前第四道上甲乙¶
迭推二棋夾一為食棋不得食十兩不得過食不由道¶
則不行棋如挾不取食一棋為籌賭多以隨人所議¶
悁悶先悶其位以十二時相從文曰同有文章虎不如¶
龍豕者何為來如兎宫王孫盡卜乃造黄鍾犬往兢馬¶
非類相從羊奔蛇穴牛入鷄籠¶
<pb:KR3j0185_WYG_102-49b>¶
子之多少人之明數隨戯者制如十子争先以落多為¶
不妙¶
以塼二枚長七寸相去三十歩立為標各以塼一枚方¶
圓一尺擲之主人持籌隨多少甲先擲破則得籌乙後¶
破則奪先破者¶
　昔人彈碁握槊長行波羅䨇陸諸藝後多失傳而近¶
　代唯雙陸盛行或曰握槊即今之雙陸長行即古之¶
　彈碁恐亦未然¶
<pb:KR3j0185_WYG_102-50a>¶
　　儒棋格(魏侍中肇/)¶
投二智一禮二位三義四信五棋下白黒半方五分長¶
寸善六敬七徳八忠九順十方局尺五周道四十其用¶
三十六四維之道通數而棊謙退為尚故髙彩者先投¶
彼此二位謂之净左右二道謂之中其净中四道彼此¶
左右牙有二不得相干行碁之法始附净起轉牙相順¶
經因净中出通生為務不存塞殺彩越净中者休則立¶
梟梟者不伏㑹净者梟折為伏伏者不梟若彩雖㑹而¶
<pb:KR3j0185_WYG_102-50b>¶
干彼擬過之非干彼者則自居矣行伏棋者得以彩依¶
數而行兩彩同者唯行一一謙者停兩謙退一等行梟¶
碁者得異彩亦候數而行兩彩同者盡行其數一謙一¶
行道兩謙者停行伏不得衍梟不得行伏折梟伏者皆¶
從后定因彩而悶者屋而申之縁行致累者閲而通足¶
皆不限道數梟伏而閲者但行於梟行碁之體不相凌¶
觸所蹈皆靈孤明自出絶於詭巧而順消息悉遇中道¶
勝負乃分先梟后伏騐之於净道梟若從不盡二彩者¶
<pb:KR3j0185_WYG_102-51a>¶
則全行伏梟伏兩少者行于梟彼既出盡此有不出者¶
即許以為勝者之筭若全未出則為之露投次局負仍¶
先得十筭立一爵三爵立則成勝矣¶
<pb:KR3j0185_WYG_102-52a>¶
　　棊訣(劉仲甫/)¶
　　一布置¶
蓋布置棊之先務如兵之先陣而後敵也意在疎宻得¶
中形勢不屈逺近足以相援先後可以相符若入地境¶
或于六三三六下子及九三與十三之着斯不執一進¶
退合宜訣曰逺不可太疎疎則易斷近不可太促促則¶
勢贏用意在人此乃為格¶
　　二侵凌¶
<pb:KR3j0185_WYG_102-52b>¶
夫棋路無必成子無必殺乗機制變不可像圖且布置¶
已定則强弱未分形勢鼎峙然後侵凌之法得以行乎¶
其間必使應援相接勾落相連多方以權逼迤邐而侵¶
襲侵襲若行則彼路不得不促擁逼漸急則彼勢不得¶
不贏俟乎忿而先動則視敵而牽其情觀動則制乎變¶
此之謂善奕者也¶
　　三用戰¶
用戰之法非棊要道也不得已而用之則務在㢘謹以¶
<pb:KR3j0185_WYG_102-53a>¶
守封疆端重而全形勢封疆善守則在我者實矣形勢¶
能全則在我者逸矣夫以實擊虚以逸待勞則攻必勝¶
戰必克矣¶
　　四取舎¶
取舎者棊之大計轉戰之後孤棊隔絶取舎不明患將¶
及矣葢施行决勝謂之取棄子取勢謂之舍若内足以¶
豫竒謀外足以降形勢縱之則莫禦任之則莫攻如是¶
之棊雖少可取而保之若内無所圖外無所援出之則¶
<pb:KR3j0185_WYG_102-53b>¶
愈窮而徒益彼之勢守之則愈困而徒壯彼之威如是¶
之棊雖多可舎而委之棊者意同於用兵故叙此四篇¶
粗合孫呉之法古人所謂怯敵則運計乗虛沈謀黙戰¶
於方寸之間解難排紛於頃刻之際動静迭居莫測竒¶
正不以猶豫而害成功不以小利而妨逺畧此非淺見¶
謏聞者能議其髣髴耳¶
<pb:KR3j0185_WYG_102-54a>¶
　　棋經(張擬/)¶
夫萬物之數從一而起局之路三百六十有一一者生¶
數之主據其極而運四方也三百六十以象周天之數¶
分為四隅以象四時隅各九十路以象其日外周七十¶
二路以象其候夫棋三百六十黑白相半以法隂陽局¶
之線道謂之枰線道之間謂之罫局方而静棋圓而動¶
自古及今奕者無同局傳曰日日新故宜用意深而存¶
慮精以求其勝負之由則至其所未至矣¶
<pb:KR3j0185_WYG_102-54b>¶
　　得筭¶
棋者以正合其勢以權制其敵故計定於内而勢成於¶
外戰未合而筭勝者得筭多也筭不勝者得筭少也戰¶
已合而不知勝負者無筭也兵法曰多筭勝少筭不勝¶
而况於無筭乎由此論之勝負見矣¶
　　權輿¶
權輿者奕棋布置務守綱格先於四隅分定勢子然後¶
拆二斜飛下勢子一等立二可以拆三立三可以拆四¶
<pb:KR3j0185_WYG_102-55a>¶
與勢子相望可以拆五近不必比逺不必乖此皆古人¶
之論後學之規舎此改作未之或知書曰事不師古無¶
以克永世又曰慎厥初惟厥終¶
　　合戰¶
博奕之道貴乎謹嚴髙者在腹下者在邊中者占角此¶
棋家之常然法曰寧輸數子勿失一先有先而後有後¶
而先擊左則視右攻後則瞻前兩生勿斷俱活勿連濶¶
不可太疏宻不可太蹙與其戀子而求生不若棄之而¶
<pb:KR3j0185_WYG_102-55b>¶
取勢與其無事而强行不若因之而自補彼衆我寡先¶
謀其生我衆彼寡務張其勢善勝者不爭善陳者不戰¶
善戰者不敗善敗者不亂夫棋始以正合終以竒勝必¶
也四顧其地牢不可破方可出人不意掩人不備凡敵¶
無事而自補者有侵絶之意也棄小而不救者有圖大¶
之心也隨手而下者無謀之人也不思而應者取敗之¶
道也詩云惴惴小心如臨于谷¶
　　虛實¶
<pb:KR3j0185_WYG_102-56a>¶
夫棋緒多則勢分勢分則難救投棋勿逼逼則使彼實¶
而我虛虛則易攻實則難破臨時變通慎勿執一傳曰¶
見可而進知難而退又曰執中無權猶執一也¶
　　自知¶
夫智者見於未萌愚者暗於成事故知己之害而圖彼¶
之利者勝知可以戰不可以戰者勝識衆寡之用者勝¶
以虞待不虞者勝以逸待勞者勝不戰而屈人棋者勝¶
老子曰自知者明¶
<pb:KR3j0185_WYG_102-56b>¶
　　審局¶
夫棋布勢務相接連自始至終着着求先臨局交争雌¶
雄未决毫釐不可以差焉局勢已贏専精求生局勢已¶
弱鋭意侵綽沿邊而走雖得其生者敗弱而不伏者愈¶
屈躁而求勝者多敗兩勢相圍先蹙其外勢孤援寡則¶
勿走機危陣潰則勿下是故棋有不走之走不下之下¶
誤人者多方成功者一路而已能審局者則多勝矣易¶
曰窮則變變則通通則乆¶
<pb:KR3j0185_WYG_102-57a>¶
　　度情¶
人生而静其情難見感物而動然後可辨推之於棋勝¶
敗可得而先騐法曰夫持重而㢘者多得輕易而貪者¶
多喪不争而自保者多勝務殺而不顧者多敗因敗而¶
思者其勢進戰勝而驕者其勢退求己弊而不求人之¶
弊者益攻其敵而不知敵之攻己者損目凝一局者其¶
思周心役他事者其慮散行逺而正者吉機淺而詐者¶
凶能自畏敵者强謂人莫己若者亡意傍通者髙心執¶
<pb:KR3j0185_WYG_102-57b>¶
一者卑語黙有常使敵難量動静無度招人所惡詩云¶
他人有心予忖度之¶
　　斜正¶
或曰棋以變詐為務刼殺為名豈非詭道耶予曰不然¶
易曰師出以律否臧凶兵本不尚詐謀言詭道者乃戰¶
國縱横之説棋雖小道實與兵合故棋之品甚繁而奕¶
之者不一得品之下者舉無思慮動則變詐或用手以¶
影其勢或發言以泄其機得品之上者則異於是皆沈¶
<pb:KR3j0185_WYG_102-58a>¶
思而逺慮因形而用權神逰局内意在子先圖勝於無¶
朕滅行於未然豈敢假言詞喋喋手勢翩翩者𫝊曰正¶
而不譎此之謂也¶
　　洞微¶
凡棋有益之而損者有損之而益者有侵而利者有侵¶
而害者有宜左投者有宜右投者有先着者有後着者¶
有𦂳㠔者有慢行者粘子勿前棄子思後有始近而終¶
逺者有始少而終多者欲强外先攻内欲實東先擊西¶
<pb:KR3j0185_WYG_102-58b>¶
路虛而無眼則先覷無害於他棋則做刼饒路則宜疏¶
受路則勿戰擇地而侵無礙則進此皆棋家之幽微不¶
可不知也易曰非天下之至精其孰能與于此¶
　　名數¶
夫奕者凡下一子皆有定名棋之形勢死生存亡因名¶
而可見有衝有斡有綽有約有飛有關有劄有粘有頂¶
有尖有覷有門有打有斷有行有立有捺有點有聚有¶
蹺有夾有拶有㠔有刺有勒有撲有征有劫有持有毅¶
<pb:KR3j0185_WYG_102-59a>¶
有鬆有盤用棋之名三十有二圍棋之人意在萬周臨¶
局變化逺近縱横我不得而前知也用行取勝難逃此¶
名傳曰必也正名乎其奕之謂歟¶
　　品格¶
夫圍棋之品有九一曰入神二曰坐照三曰具體四曰¶
通幽五曰用智六曰小巧七曰鬪力八曰若愚九曰守¶
拙九品之外不可勝計未能入格今不復云傳曰生而¶
知之者上也學而知之者次也困而學之又其次也¶
<pb:KR3j0185_WYG_102-59b>¶
　　雜説¶
夫棋邊不如角角不如腹約輕於捺捺輕於㠔夾有虚¶
實打有情偽逢綽多約遇拶多粘大眼可贏小眼斜行¶
不如正行兩關對直則先覷前途有礙則勿征施行未¶
成不可先動角盤曲四局終乃亡直四板六皆是活棋¶
花聚透點多無生路花六聚七終非吉祥十字不可先¶
紐勢子在心勿打角圖奕不欲數數則怠怠則不精奕¶
不欲疏疏則忘忘則多失勝不言敗不語振㢘讓之風¶
<pb:KR3j0185_WYG_102-60a>¶
者君子也起忿怒之色者小人也髙者無亢卑者無怯¶
氣和而韻舒者喜其將勝也心動而色變者憂其將敗¶
也赧莫赧於易耻莫耻於盜妙莫妙於用鬆昏莫昏於¶
覆刼凡棋直行三則改方聚四則非勝而路多名曰贏¶
局敗而無路名曰輸籌皆籌為溢停路為芇打籌不得¶
過三淘子不限其數刼如金井轆轤有無休之勢有交¶
遞之圖奕棋者不可不知也凡棋有敵手有半先有兩¶
先有桃花五有北斗七夫棋有無之相生逺近之相成¶
<pb:KR3j0185_WYG_102-60b>¶
强弱之相形利害之相傾不可不察也是以安而不㤗¶
存而不驕安而㤗則危存而驕則亡易曰安而不忘危¶
存而不忘亡¶
　右十三篇作於清河張公擬公嘗仕宋為翰林學士¶
　其文章政事固未暇論而觀光集稱其英姿卓識逈¶
　然特立於風塵之表於是亦可以想見其儀刑矣是¶
　編雖不能悉公之平生而其修詞命章傍通曲暢非¶
　深達是道者曷克臻此爾後作者迭興莫不極力模¶
<pb:KR3j0185_WYG_102-61a>¶
　擬或取逺而遺近舍大而從小求其能盡奕之情如¶
　公者鮮矣今諸家采録加以訓詁多重複舛戾適足¶
　自亂亦無取焉¶
<pb:KR3j0185_WYG_102-62a>¶
　　棋手勢(徐泓/)¶
唐宣宗時大中中日本國王子來朝獻寳器音樂上設¶
百戯珍饌以禮焉王子善圍棋上勅顧師言待詔為對¶
手王子出如楸玉局冷煖玉棋子云本國之東三萬里¶
有集真島島上有凝霞臺臺上有手談池池中生玉棋¶
子不由制度自然黒白分明冬温夏冷故謂冷煖玉又¶
産如楸玉類楸木琢之為局光㓗可鑒及師言與之敵¶
手至三十三下勝負未决師言懼辱君命而汗下凝思¶
<pb:KR3j0185_WYG_102-62b>¶
方敢落指則謂之鎮神頭乃是解兩征勢也王子瞪目¶
縮臂以伏不勝廻語鴻臚曰待詔第㡬手耶鴻臚跪對¶
曰第三師言實逸國手矣王子曰願見第一曰王子勝¶
第三得見第二勝第二得見第一今欲躁見第一其可¶
得乎王子掩局而吁曰小國之一不如大國之三信矣¶
今好事者尚有顧師言三十三下鎮神頭圖¶
<pb:KR3j0185_WYG_102-63a>¶
　　棋品(沈約/)¶
序曰奕之時義大矣哉體希㣲之趣含竒正之情静則¶
合道動必適變若夫入神造極之靈經武緯文之徳故¶
可與和樂等妙上藝齊工支公以為手談王生謂之坐¶
隱是以漢魏名賢髙品間出晉宋盛士逸思争流雖復¶
理生於數硏求之所不能渉義出乎㡬爻彖未之或盡¶
聖上聽朝之餘因日之暇逈景紆情降臨小道以為凝¶
神之性難限入𤣥之致不窮今撰録名氏隨品詳書俾¶
<pb:KR3j0185_WYG_102-63b>¶
粹理深情永垂芳於來葉¶
　　江霦¶
江霦與王恢等棋第一品道第五品¶
　　羊𤣥保¶
羊𤣥保為黄門侍郎善奕棋品第三宋文帝亦好奕與¶
賭郡𤣥保戯勝以補宣城太守常中使至𤣥保曰今日¶
上何召我耶其子戎曰金溝清泚銅池揺颺既佳風景¶
當得劇棊¶
<pb:KR3j0185_WYG_102-64a>¶
　　到溉¶
到溉奕棋入第六品與朱异韋黯於御座校棋比勢覆¶
局不差一道¶
　　陸瓊¶
陸雲公大同末受武帝詔校定棊品到溉朱异以下並¶
集雲公瓊年八嵗於客前覆局由是都下號曰神童异¶
言之於武帝召見風神警亮進退詳審帝甚異之¶
<pb:KR3j0185_WYG_102-65a>¶
　　圍棋義例(徐鉉/)¶
立　歷也沿邊而下子者曰立恐彼子有往來相衝之¶
　　患也¶
行　行也連子而下曰行使有粘連不斷之緒也¶
飛　走也隔一路而斜走曰飛有似禽鳥斜飛之義也¶
尖　簽也兩路斜簽而下子曰尖使有覻之之意也¶
粘　連也彼欲以子斷之我即以子連之故曰粘¶
幹　間也謂以子間之曰幹¶
<pb:KR3j0185_WYG_102-65b>¶
綽　侵也以我子斜侵彼子之路而欲出之曰綽¶
約　攔也以彼子斜攔我子之頭而反閉之曰約¶
關　隘也兩子正相對而立者謂之關有單關雙關之¶
　　名¶
冲　突也直速子而入關謂之冲¶
覷　視也有可斷而不斷先以子視之曰覷¶
毅　提也棊死而結局曰毅既毅而隨手曰復毅俗又¶
　　謂之提今集中但以提字音之欲易曉也¶
<pb:KR3j0185_WYG_102-66a>¶
劄　札也有若兩虎口相對者夾而札之使有復毅¶
頂　撞也我彼之子同路而直撞之之謂頂¶
捺　按也以子按其頭曰捺自上而按下也¶
蹺　翹也我彼之子皆相倚聫行而我子居下勢不能¶
　　張而欲先取其勢則以我子斜出一路而拂彼子¶
　　之頭若翹首之狀也經曰寧輸數子弗失一先正¶
　　此意也¶
門　閉也閉之使不得出曰門隔一路曰行門二路曰¶
<pb:KR3j0185_WYG_102-66b>¶
　　大門¶
斷　段也段之而為二曰斷¶
打　擊也謂擊其節曰打連打數子曰赶¶
點　破也深入而破其眼曰點旁通其子透點¶
征　殺也兩邊逐之殺而不止曰征¶
嶭　截也謂以我子截住彼之頭緒次着斷也使之急¶
　　曰㠔¶
聚　集也凡棋有求全眼者則反聚而點之有聚三聚¶
<pb:KR3j0185_WYG_102-67a>¶
　　四花聚五聚六之類¶
劫　奪也先投子曰抛後應子曰刼乃有實東擊西棄¶
　　小圖大之功也¶
拶　逼也以子促而逼之曰拶¶
撲　投也以我子投彼穴中使其急救曰撲所以促其¶
　　着也¶
勒　束也使其無眼曰勒與劄刺之義小異耳¶
刺　刺也連子而直入曰刺若戈㦸之傷物此亦使之¶
<pb:KR3j0185_WYG_102-67b>¶
　　無全眼也¶
夾　甲也兩子夾一子曰實夾兩子自夾曰虛夾¶
盤　蟠也兩棋隔絶而欲連之沿邊而度子曰盤¶
鬆　慢也棋家取其玲瓏透空疎而不漏之謂也¶
持　和也兩棋相圍而皆不死不活曰持有兩棋皆無¶
　　眼者有兩棋各有劫者有各一眼活者有彼棋兩¶
　　段各一眼而我棋一段無眼間其中而俱活者蓋¶
　　取其鷸蚌相持之義故曰持¶
<pb:KR3j0185_WYG_102-68a>¶
　　古局象棋圖叙¶
王子曰此古局象棋圖法葢司馬温公倣象戯而損益¶
之者也則何以取戰國當是時衰周君惴惴守其蝸角¶
之地不敢出步武而七䧺碁置從衡無端倪即機詐所¶
自出也迨夫周鼎既遷秦鹿亦失則機詐亦時而窮矣¶
今觀其將與偏裨之進退行人之往來與夫騎砲弓弩¶
刀劔之凑合則七國之戰争㡬十年不足以當奕者之¶
一笑然竊念士生其間不鼔簧舌而運鬼謀則驅而之¶
<pb:KR3j0185_WYG_102-68b>¶
鋒鏑已耳亦大不幸哉方今海内合而為一延頸之㓂¶
無敢越局天下智術之士㡬積於無用而謀所以娯心¶
志供杯酒者惟博奕是資一何愉快也則茅康伯之表¶
兹圖時乎時哉雖然語有之天下雖安忘戰必危之戯¶
也即以之習戰亦可也若徒曰為之猶賢乎已則又非¶
温公與康伯意云東海王逸民叙¶
<pb:KR3j0185_WYG_102-69a>¶
¶
<pb:KR3j0185_WYG_102-70a>¶
　　古局象棋圖(司馬光/)¶
七國象戯用百有二十周一七國各十有七周黄秦白¶
楚赤齊青燕黑韓丹魏緑趙紫周居中央不動諸侯亡¶
得犯秦居西方韓楚居南方魏齊居東方燕趙居北方¶
七國各有將(直斜行/無逺近)一偏(直行無/逺近)一裨(斜行無逺近雖/名象戱而無象)¶
(及車者車即將及偏禆所/乘象不可用於中國故也)一行人(直斜行無逺近不能/役敵敵亦不能役)¶
一砲(直行無逺近前隔一棋乃可擊物前/無所隔及隔兩棋以上則不可擊)一弓(直斜行/四路)¶
一弩(直斜行/五路)二刀(斜行/一路)四劔(直行/一路)四騎(曲行四路謂/直一斜三)凡¶
<pb:KR3j0185_WYG_102-70b>¶
欲戯者所得之國則相之在坐七人則各相一國六人¶
則秦與一國連衡五人則楚與一國合從四人則齊與¶
一國合從三人則秦與二國連衡或但令在坐之人各¶
占一國而空其餘國其所與之國惟相所擇遂并相之¶
先誓之曰所相之國亡得妄代之謀及告以難犯者先¶
罰酒秦楚韓齊魏趙燕以次移棋棋已離故處亡得復¶
還及悮移棋者皆有罰若擊與國則盡撤去與國之棋¶
凡能擒敵將者勝雖未擒獲一國吏士過十者勝彼所¶
<pb:KR3j0185_WYG_102-71a>¶
獲吏士雖未滿十而此亡吏士已過十者負於時坐上¶
獲冣多者勝勝者飲負者既飲斂棋出局有擒二將或¶
獲諸吏士滿三十者霸霸則諸國皆服遍飲在坐而罷¶
一騎當弓弩刀劔之二砲當三裨當四偏當五¶
<pb:KR3j0185_WYG_102-72a>¶
　右司馬温公所述周黄居中尊天子也無吏士不侵¶
　伐也諸國異色各因其方也行人猶説客從衡於其¶
　間也餘各有制度噫將以智為本七國環列於一盤¶
　之上以七人遞相攻擊或勝或負其智不智可知矣¶
　蓋前哲立意懼人無所用心未嘗不惓惓於書史之¶
　間或文字飲則奕之因以考古制也語云不有博奕¶
　者乎為之猶賢乎已頥正居士裴子喜樂與賢士大¶
　夫逰因得是本遂刻梓以廣其傳時開禧丙寅上元¶
<pb:KR3j0185_WYG_102-72b>¶
　日刋於書窟¶
<pb:KR3j0185_WYG_102-73a>¶
　　琵琶録(叚安節/)¶
琵琶法三才象四時風俗通云琵琶近代樂家作不知¶
所起長三尺五寸法天地人五行四絃象四時釋名琵¶
琶本蕃中馬上所鼓吹手前曰琵引手却曰琶因以為¶
名漢遣烏孫公主入蕃念其行速思慕本朝使知音者¶
馬上奏琵琶以慰悦之琵琶有直項曲項者葢便於關¶
軸也樂録云琵琶本出於絃鼗而杜摰以為秦之末世¶
苦於長城之役百姓絃鼗而鼔之古曲陌上桑間范曄¶
<pb:KR3j0185_WYG_102-73b>¶
石苞謝變孫放孔偉阮咸皆善此樂東晉謝鎮西在大¶
市樓上彈琵琶作大道之曲世説云謝仁祖在北牖下¶
彈琵琶有天際之意又朱生善彈琵琶至大官貞觀中¶
裴賂兒彈琵琶始廢撥用手今所謂搊琵琶是也白秀¶
真使蜀使囬得琵琶以獻以逤&KR0146;檀為槽其木温潤如¶
玉光采可鑒金縷之虹又蹙之成雙鳯貴妃每奏於梨¶
園音韻凄清飄若雲外開元中梨園則有駱供奉賀懐¶
智雷海清其樂器或以石為槽鵾鷄筋作絃用鐵撥彈¶
<pb:KR3j0185_WYG_102-74a>¶
之安史之亂流落外地¶
有舉子曰白秀才子弟寓止京師偶値宫娃内弟子出¶
在民間白即納一妓為跨驢之樂因夜風清月朗是麗¶
人忽唱新聲白驚遂不復唱逾年因遊靈武李靈曜尚¶
書廣設筵白預坐末廣張妓樂至有唱何滿子者四坐¶
傾聼俱稱絶妙白曰某有伎人聲調殊異於此促召至¶
短髻薄粧態度閒雅發問曰適唱何曲曰何滿子遂品¶
調舉袂發聲清響激越諸樂不能逐部中亦有囘琵琶¶
<pb:KR3j0185_WYG_102-74b>¶
聲韻髙下然掲菴郎指無差遂問曰莫是宫中(缺/)二否¶
(缺/)復問曰莫是梨園駱供奉否二人相對汎瀾欷戲而¶
已¶
建中中有康崑崙稱第一手始遇長安大旱詔兩市祈¶
雨及至天門街市人廣較勝負及鬪聲樂東街則有康¶
崑崙琵琶最上必謂街西無敵也遂請崑崙登綵樓彈¶
一曲新翻謂録要(以為名悮/稱大腰)至街西豪俠閲樂東市稍¶
誚之而亦於綵樓上出女郎抱樂器先云我亦彈是曲¶
<pb:KR3j0185_WYG_102-75a>¶
兼移於風香調中及撥聲如雷其妙絶入神崑崙驚愕¶
乃拜為師女郎遂更衣出見乃僧也莊嚴寺僧本俗姓¶
段也翌日徳宗召入内令教授崑崙段師奏曰且請令¶
彈一調及彈師曰本領何雜兼帶邪聲崑崙驚曰師神¶
人也臣少年初掌藝時側於隣家女巫處授一品絃調¶
後乃累易數師之藝今段師精識如此𤣥妙也段師奏¶
曰且遣崑崙不近樂器十年候忘其本態然後可教許¶
之後果盡段師之藝也¶
<pb:KR3j0185_WYG_102-75b>¶
元和中有王芬曹保之子善才其孫曹鋼皆精此藝次¶
有裴興奴與曹同時鋼善運撥若風雨然不事揑絃興¶
奴則善於攏撚指撥稍軟時人謂鋼右有手興奴左有¶
手¶
武宗初年朱崖李太尉有樂人㢘郊者師於曹鋼盡鋼¶
之能嘗謂其流云教授人多矣未嘗有此惺靈弟子也¶
郊嘗詣平原别於池上彈𬎼賓調忽有一片方鐵躍出¶
有識者謂是𬎼賓鐵也葢是指撥精妙律吕相應耳¶
<pb:KR3j0185_WYG_102-76a>¶
安節門下有樂吏楊志善能琵琶其姑尤更妙絶本宣¶
徽弟子後出宫於永穆觀中住自惜其藝常畏人聞每¶
至夜深方彈志善懇求教授終不允且曰吾藝死不傳¶
人楊乃賂其觀主求寄宿於觀竊聼姑彈弄仍以自繁¶
脂皮鞓帶以指畵帶記其節奏遂得一兩曲調明日詣¶
姑彈之姑大驚異楊即實陳其事姑意方囘乃盡傳之¶
唐文宗朝有内人鄭中丞(中丞當時/宫人官也)善胡琴内庫有琵¶
琶二兩號大忽雷小忽雷因為匙頭脱損送在崇仁坊¶
<pb:KR3j0185_WYG_102-76b>¶
南趙家料理大約造樂器悉在此坊其中有趙二家最¶
妙時權相舊吏梁厚本有别墅在昭應縣之西南西臨¶
御河垂釣之際忽見一物流過長五七尺許上以錦纏¶
之令家童接得就岸乃秘器也及發開視之乃一女郎¶
容色儼然以羅巾繫其頸遂解其領巾伺之口鼻之間¶
尚有餘息即移入室中將養經旬方能言語云我内弟¶
子鄭中丞也昨因忤㫖今内人縊殺投於河中錦即是¶
弟子臨刑相贈爾及如故即垂泪感謝厚本本無妻即¶
<pb:KR3j0185_WYG_102-77a>¶
納為室自言善琵琶其琵琶今在南廵趙家料理恰值¶
訓注之事人莫有知者厚本因賂其樂器匠購得之至¶
夜分方敢輕彈後値良辰飲於花下酒酣不覺即彈數¶
曲是時有黄門放鷂私於墻外聼之曰此是鄭中丞琵¶
琶聲也竊窺之翌日達上聼文宗始嘗追悔至是驚喜¶
遣中使宣詔問其由來乃赦厚本罪任從匹偶仍加錫¶
賚焉¶
咸通中有米和(即米萊加字/也父喜唱歌)由從道尤妙後有王連兒¶
<pb:KR3j0185_WYG_102-77b>¶
(連兒名/金兩)¶
<pb:KR3j0185_WYG_102-78a>¶
　　羯鼓録(南卓/)¶
羯鼓出外夷樂以(闕/)　之鼓故曰羯鼓其音主太簇一¶
均(一作/云)龜茲部髙昌部疎勒部天竺部皆用之次在都¶
曇鼓答臘鼓之下(都曇鼓似𢃄鼓而小/答臘者即指鼔也)雞婁鼓之上&KR0008;¶
如漆桶(山桑木/為之)下有小牙牀承之擊用兩杖其聲焦殺¶
鳴烈尤宜促曲急破戰杖連碎之聲又宜髙樓晩景明¶
月清風破(一作/淩)空透逺特異衆樂杖用黄櫨(一作/檀)狗骨¶
花楸等木湏至乾𦂳絶濕氣而復柔膩乾取發越響亮¶
<pb:KR3j0185_WYG_102-78b>¶
膩取戰褭健舉棬用剛鐵鐵當精鍊棬當至匀若不剛¶
即應絛髙下搊捩不停不匀即鼔面緩急若琴徽之&KR0146;¶
病矣諸曲調如太簇曲色俱騰乞婆婆曜日光等九十¶
二曲名𤣥宗所製(其餘徴羽調曲皆/與胡部同故不載)上洞曉音律由乎¶
天縱凡是絲管(一作/管絃)必造其妙若制作曲調隨意即成¶
不立章度取適短長應指散聲皆中點拍至於清濁變¶
轉律吕呼召君臣事物迭相制使雖古之䕫曠不能過¶
也尤愛羯鼔玉笛(玉笛之説/見遺事)常云八音之領袖不可無¶
<pb:KR3j0185_WYG_102-79a>¶
也(不可無也四字一/作諸樂不可為比)嘗遇二月初詰旦巾櫛方畢時當¶
宿雨初晴景物(一作/色)明麗小殿内庭栁杏將吐覩而歎¶
曰對此景物豈得不與他判斷之乎左右相目將命備¶
酒獨髙力士遣取羯鼓上旋命之臨軒縱擊一曲曲名¶
春光好(自製/者也)神思自得及顧栁杏皆已發拆上指而笑¶
謂嬪御曰此一事不喚我作天公可乎嬪御侍官皆呼¶
萬嵗义製秋風髙每至秋空迥徹纎翳不起即奏之必¶
逺風徐來庭葉隨下其曲絶妙入神例皆如此汝南王¶
<pb:KR3j0185_WYG_102-79b>¶
璡寧王(一本有/長字)子也姿容姸審(一作/美)秀出藩邸𤣥宗特¶
鍾愛焉自𫝊授之又以聰悟敏慧妙達音㫖每隨游幸¶
頃刻不捨常戴砑絹(案麈史/作砑綃)打曲上自摘紅槿花一朶¶
置於㡌上笡當是簷宇處二物皆極滑乆之方安遂奏¶
舞山香一曲而花不墜落(本色所謂定頭/項難在不動揺)上大喜笑賜¶
璡金器一厨因誇曰真(一本無/真字)花奴(蓋璡/小字)姿質明瑩肌¶
髪光細非人間人必神仙謫墮也寧王謙謝隨而短斥¶
之上笑曰大哥不在過慮阿瞞自是相師(上於諸親常/自稱此號)¶
<pb:KR3j0185_WYG_102-80a>¶
夫帝王之相湏有英特越逸之氣不然有深沉包育之¶
度(一作/厚)若花奴但端秀過人悉無此相固無猜也而又¶
舉止淹(一作/閒)雅當更得公卿間令譽耳寧王又笑曰若¶
如此臣乃輸之上曰若此一條阿瞞亦輸大哥矣寧王¶
又謙謝上又笑曰阿瞞贏處多大哥亦不用撝挹衆皆¶
歡賀上性俊邁酷不好琴曾聼彈琴正弄未及畢叱琴¶
者曰待詔出去謂内官曰速召花奴將羯鼔來為我解¶
穢¶
<pb:KR3j0185_WYG_102-80b>¶
黄幡綽亦知音上嘗使人召之不時至上怒絡繹遣使¶
尋捕綽既至及殿側聞上理鼔固止謁者不令報俄頃¶
上又問侍官奴來未綽又止之曲罷後改奏一曲纔三¶
數十聲綽即走入上問何處去來綽曰有親故逺適送¶
至郊外上頷之鼔畢上謂曰賴稍遲我向來怒時至必¶
撻焉適方思之長入供奉已五十餘日暫一日出外不¶
可不放(一作/許)他東西過徃綽拜謝訖内官有相偶語笑¶
者上詰之具言綽尋至聼鼓聲候時以入上問綽綽語¶
<pb:KR3j0185_WYG_102-81a>¶
其方怒及解怒之際皆無少差上竒之復厲聲謂曰我¶
心脾肉(一本無/肉字)骨下事安有侍官奴聞小鼓能料之耶¶
今且謂我如何綽走下階面北鞠躬大聲曰奉敕監金¶
雞上大笑而止¶
宋開府璟雖耿介不羣亦深好色樂尤善羯鼔(樂部行/王詢云)¶
(南山起雲北山起/雨即開府所為也)始承恩顧與上論鼔事曰不是青州¶
石末即是曾山花甆撚小碧上掌下湏有朋(去/聲)肯之聲¶
據此乃是漢震(一作/侲)第二(一作/三)鼔也且&KR0008;用石末花甆¶
<pb:KR3j0185_WYG_102-81b>¶
固是腰鼓掌下朋肯聲是以手拍非羯鼔明矣(第二鼓/者左以)¶
(杖右以/手指)又開府謂上曰頭如青山峰手如白雨點此即¶
羯鼔之能事也山峰取不動雨點取碎急即上與開府¶
兼善兩鼓也而羯鼓偏好以其比漢震稍雅細焉開府¶
之家悉傳之東都留守鄭叔則(一作/明)祖母即開府之女¶
今尊賢里鄭氏第有小樓即宋夫人習鼓之所也開府¶
孫沇亦工之并有音律之學貞元中進樂書三巻徳宗¶
覽而嘉之又知是開府之孫遂召對賜坐與論音樂喜¶
<pb:KR3j0185_WYG_102-82a>¶
甚數日又召至宣徽張樂使觀焉曰有舛誤乖濫悉可¶
言之沇曰容臣與樂官商確&KR0688;論其狀條奏上使宣徽¶
使教坊使就教坊與樂官叅議數月(一作/日)然後進奏二¶
使奏樂工多言沇不觧聲律不審節拍兼有聵疾不可¶
議樂上頗異之又召宣徽使對且曰臣年老多病耳實¶
失聰若迨於聲律不至無業上又使作樂曲罷問其得¶
失承禀舒遲衆工多笑之沇顧笑者忽忿怒作色奏曰¶
曲雖妙其間有不可者上驚問之即指一琵琶云此人¶
<pb:KR3j0185_WYG_102-82b>¶
大逆戕忍不日間兼即抵法不宜在至尊前又指一笙¶
云此人神魂已遊墟墓不可更留供奉上尤驚異令主¶
者?伺察之旋而琵琶者為同軰告訐稱六七年前其¶
父自縊不得端由即令按鞠遂伏其罪笙者乃憂恐不¶
食旬日而卒上益加知遇面賜章綬累召對每令察樂¶
樂工見沇悉惴恐脅息不敢正視沇懼罹禍辭病而退¶
嗣曹王皋有巧思精曉器用為荆南節度使有羈旅士¶
人懐二棬欲求通謁先啓賓府府中觀者訝之曰豈足¶
<pb:KR3j0185_WYG_102-83a>¶
尚耶士曰但啟之尚書當解矣及皋見棬捧而嘆曰不¶
意今日獲逢至寳指其剛匀之狀賓佐唯唯或腹非之¶
皋曰諸公必未信命取食柈自選其極平者遂重二棬¶
於柈心以油注之棬中滿而油不浸漏葢相契無際也¶
皋曰此必開元天寳中供御棬不然無以至此問其所¶
自答曰某人在黔中得於髙力士之家衆方深伏賓府¶
又潛問客直償幾何客曰不過三百五緡及遺財帛器¶
皿其直果稱焉¶
<pb:KR3j0185_WYG_102-83b>¶
廣徳中蜀客前雙流縣丞李琬者亦能之調集至長安¶
僦居務本里夜聞羯鼔聲頗妙於月下歩尋至一小宅¶
門極卑隘叩門請謁謂鼓工曰君所擊者豈非耶婆色¶
(一作/沙)雞乎雖至精能而無尾何也工大異之曰君固知¶
音者此事無人知某太常工人也祖父傳此藝尤能此¶
曲近張通獳入長安某家事流散父沒河西此曲遂絶¶
今但按舊譜數本尋之竟無結尾聲故夜夜求之琬曰¶
曲下意盡乎工曰盡琬曰意盡即曲盡又何索尾焉工¶
<pb:KR3j0185_WYG_102-84a>¶
曰奈聲不盡何琬曰可言矣夫曲有不盡者湏以他曲¶
解之可盡其聲也夫耶婆色雞當用㭾柘急遍觧之工如¶
所教果相協聲意皆盡(如柘枝用渾解甘州/用吉了解之類是也)工泣而謝¶
之即立言於寺卿奏為主簿後累至太常寺少卿(宗正/卿)¶
宰相杜鴻漸亦能之永泰中為三州副元帥西川節度¶
使至成都有削杖者在蜀以二鼓杖獻鴻漸得之示於¶
衆曰此尤物也當衣衾下收貯積時矣匠曰某於脊溝¶
中養者十年及出蜀至利州西界望嘉陵驛入漢州矣¶
<pb:KR3j0185_WYG_102-84b>¶
自蜀南來始臨嘉陵江有山水景致其夜月色又佳乃¶
與從事楊炎杜亞(一作悰孫源孝曰案代宗廣徳二年/崔旴反成都命鴻漸以宰相兼山南)¶
(劒南副元帥往鎮撫之鴻漸憚旴許以不死反委以政/日與從事杜亞楊炎縱酒髙㑹則此是亞無疑悰於武)¶
(宗㑹昌間鎮東/川非從事也)軰登驛樓望江月行觴讌話曰今日出¶
艱危脱猜廹外則不辱命於朝廷内則免中禍於㣲質¶
皆諸賢之力也既保此安歩又瞰此殊景安得不自賀¶
乎遂命家僮取鼓與板笛以前所得杖酣奏數曲四(一/作)¶
(西/)山猿鳥皆驚飛鳴噭噭從事悉異之曰昔䕫之搏拊¶
<pb:KR3j0185_WYG_102-85a>¶
百獸舞庭此豈逺耶鴻漸曰若某於此稍㑹致功未臻¶
尤妙尚能及此況至聖御天賢臣考樂飛走之類何有¶
不感因言此有别墅近華嚴閣每遇風景晴朗時或登¶
閣奏此初見羣羊牧於山下忽數頭躅躑不已某不謂¶
以鼓然也及止鼔羊亦止某復鼔羊亦復然遂以疾徐¶
髙下而節之無不應之而變旋有二犬自其家走而吠¶
之及羣羊側遂漸止聲仰首(一作逐/聲俯仰)若有所聼少選即¶
復宛頸揺尾亦從而變態是知率舞固不難矣其後乃¶
<pb:KR3j0185_WYG_102-85b>¶
不敢為也(一本無/此句)¶
近士林中無習之者唯僕射韓卓善亦不甚露焉為鄂¶
州節度使時間於黄鶴樓一月兩習而已㑹昌元年卓¶
因為洛陽令數陪劉賓客白少傅宴逰白有家僮多佐¶
酒白因談往前三數事二公亦應和之謂卓曰若吾友¶
所談宜為文紀不可令堙没也時語而未録及陜府盧¶
尚書(孫源孝/疑盧商)任河南尹又話之因遣為紀即粗為編次¶
尚未脱稾至東陽因曝書見之乃詳列而竟焉雖不資¶
<pb:KR3j0185_WYG_102-86a>¶
儒者之博聞亦助賓筵之談話屬之好事庶或流傳¶
前録大中二年所著四年春陽罷免旋自海南路由廣¶
陵崔司空(孫源孝曰/崔鉉也)為鎮司空遇合素厚留止旬朔輙¶
獻之過蒙奬飾因曰宋沇即某之中外親丈人知音之¶
異事非止於此也嘗謂太常丞每諸懸鐘磬亡墜至多¶
補亡者又乖律吕一日早於光宅佛寺待漏(貞元中猶/未有待漏)¶
(院朝士多立於門衛中或/立近坊人家及光宅寺也)聞塔上風鐸聲傾聽乆之朝¶
廻復止寺舎問寺主僧曰上人塔上鐸皆知所自乎曰¶
<pb:KR3j0185_WYG_102-86b>¶
不能知沇曰其間有一是古製某請一登塔循金索歷¶
叩以辯之可乎僧初難後許乃叩而辯焉寺衆即言往¶
往無風自揺洋洋有聞非此耶沇曰是耳必因祠祭考¶
本懸鐘而應也固求摘取而觀之曰此姑洗之編鐘耳¶
請且獨綴於僧庭歸太常令樂工與僧同(一本有臨之/二字恐反誤)¶
約其時彼叩樂懸此果應之遂購而獲焉又曾送客出¶
通化門路逢度支運承駐馬俄頃忽草草揖客别隨乗¶
至左藏認一鈴言亦編鐘也他人但覺鎔鑄獨工不與¶
<pb:KR3j0185_WYG_102-87a>¶
衆者埒莫知其餘及配懸鐘音形皆合其度異乎此亦¶
識㣲在金奏者與列於鼓録則寖差矣以大君子所傳¶
又精義入神豈容忽而不載遂附之於末¶
　諸宫曲¶
　　太簇宫¶
色俱騰　　　　耀日光　　　　乞婆婆¶
大勿　　　　　大通　　　　　舞山香¶
羅犁羅　　　　蘇莫賴耶　　　俱倫僕¶
<pb:KR3j0185_WYG_102-87b>¶
阿箇盤陀　　　蘇合香　　　　藏鈎樂¶
春光好　　　　無首羅　　　　鷠嶺鹽¶
疎勒女　　　　要殺鹽　　　　通天樂¶
萬載樂　　　　景雲　　　　　紫雲¶
承天樂　　　　順天樂¶
　　太簇商¶
蘇羅　　　　　㮏利𣑽　　　　大借席¶
耶婆色鷄　　　堂堂　　　　　半杜梁¶
<pb:KR3j0185_WYG_102-88a>¶
君王盛神武赫赫君之明　　　　大鉢樂背¶
大沙野婆　　　破陣樂　　　　黄駿蹛¶
放鷹樂　　　　英雄樂　　　　思歸¶
憶新院　　　　西樓送落月　　㩧霜風¶
九成樂　　　　傾盃樂　　　　百嵗老夀¶
還成樂　　　　打毬樂　　　　飲酒樂¶
舞厥麽賦　　　太平樂　　　　大酺樂¶
大寳樂　　　　聖明樂　　　　婆羅門¶
<pb:KR3j0185_WYG_102-88b>¶
崱加那　　　　萬嵗樂　　　　秋風髙¶
囘婆樂　　　　夜半擊羗兵　　香山¶
優婆師　　　　匝天樂　　　　禪曲¶
渡積破虜廻　　五更囀　　　　黄鶯囀¶
大定樂　　　　越殿　　　　　湏婆¶
鉢羅背　　　　大秋秋鹽　　　栗時¶
突厥鹽　　　　踏蹄長¶
　　太簇角¶
<pb:KR3j0185_WYG_102-89a>¶
火蘇賴耶　　　　大春楊栁　　大東祗羅¶
大郎賴耶　　　　即渠沙魚　　大達麽友¶
俱倫毗　　　　　悉利都　　　移都師¶
阿&KR2873;&KR0008;烏歌　　　飛仙　　　　涼下採桑¶
西河師子三臺舞石州　　　　　破勃律¶
　　　徵羽調與胡部不載¶
　　諸佛曲調¶
九仙道曲　　　　盧舍那仙曲　御製三元道曲¶
<pb:KR3j0185_WYG_102-89b>¶
四天王　　　　　半閣磨奴　　失波羅辭見柞¶
草堂富羅　　　　于門燒香寶頭伽¶
菩薩阿羅地舞曲　阿彌陀大師曲¶
　　食曲¶
雲居曲　　　　　九巴鹿　　　阿彌羅衆僧曲¶
無量夀　　　　　眞安曲　　　雲星曲¶
羅利兒　　　　　芥老雞　　　散花¶
大燃燈　　　　　多羅頭尼摩訶鉢婆娑阿彌陀¶
<pb:KR3j0185_WYG_102-90a>¶
悉䭾低　　　　大綂　　　　　蔓度大利香積¶
佛帝利　　　　龜茲大武　　　僧箇支婆羅樹¶
觀世音　　　　居麽尼　　　　眞陀利¶
大與　　　　　永寧賢者　　　恒河沙¶
江盤無始　　　具作　　　　　悉家牟尼¶
大乗　　　　　毗沙門　　　　渇農之文徳¶
菩薩緱利陀　　聖主與　　　　地婆㧞羅伽¶
　¶
<pb:KR3j0185_WYG_102-90b>¶
　¶
　¶
　¶
　¶
　¶
　¶
　¶
　說郛卷一百二¶
