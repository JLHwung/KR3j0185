# -*- mode: mandoku-view; -*-
#+TITLE: 說郛
#+DATE: 2015-08-24 23:26:54.142024
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷六十一上
<pb:KR3j0185_WYG_061-1a>¶
欽定四庫全書¶
　説郛卷六十一上　　　　元　陶宗儀　撰¶
　　三秦記(辛氏/)¶
　　山陵¶
秦名天子冡曰長山漢曰陵故通名山陵¶
　　地市¶
驪山始皇陵作地市生死人交易市平不得欺死人云¶
秦王地市有斷馬利¶
<pb:KR3j0185_WYG_061-1b>¶
　　太白山¶
太白山不知高㡬許俗云武功太白去天三百山下軍¶
行不得鳴鼓角鳴鼓角則疾風暴雨兼至也¶
　　隴坂¶
隴西關其阪九迴不知高㡬里欲上者七日乃越高處¶
可容百餘家下處數十萬户其上有淸水四注俗歌曰¶
隴頭流水鳴聲幽咽遙望秦川肝腸斷絶去長安千里¶
望秦川如帶關中人上隴者還望故鄉悲思而歌則有¶
<pb:KR3j0185_WYG_061-2a>¶
絶死者¶
　　沙角¶
河西有沙角山峰崿危峻逾於石山其沙粒麄色黄有¶
如乾糒又山之陽有一泉云是沙井綿歴今古沙不填¶
足人欲登峰必步下入穴即有鼓角之音震動人足¶
　　温泉¶
驪山湯泉舊説以牲祭乃得入可以去疾消病俗云秦¶
始皇與神女遊而忤其㫖神女唾之則生瘡始皇怖謝¶
<pb:KR3j0185_WYG_061-2b>¶
神女為出温泉而洗除後人因以為驗¶
　　蘭池¶
秦始皇作蘭池引渭水東西二百里南北二十里築土¶
為蓬萊山刻石為鯨魚長二百丈¶
　　城赤色¶
長安城中地皆黒壤今城赤何也且堅如石如金父老¶
相傳云蓋鑿龍首山中土以為城及諸城闕亦然¶
　　織錦城¶
<pb:KR3j0185_WYG_061-3a>¶
梁山宫在好畤城皆文石名織錦城¶
　　未央¶
未央一名紫微宫¶
　　桂宫¶
未央宫漸臺西有桂宫中有明光殿皆金玉珠璣為簾¶
箔綴明月珠金砌玉階晝夜光明¶
　　豹林谷¶
在子午谷¶
<pb:KR3j0185_WYG_061-3b>¶
　　鳳闕¶
柏梁臺有銅鳳因名鳳闕¶
　　韋曲¶
在皇子陂之西¶
　　杜門¶
即靑門¶
　　子午¶
子午長安正南山名¶
<pb:KR3j0185_WYG_061-4a>¶
　　始平¶
長安城北有始平原數百里無山川湖水其民井汲巢¶
居井深五十丈有伯夷墓人採薇可常食或云夷齊食¶
三年顔色如故¶
　　白鹿¶
周平王東遷有白鹿遊於此原以是得名葢泰運之象¶
　　　桃林¶
桃林塞在長安東四百里若有軍馬經過好行則牧華¶
<pb:KR3j0185_WYG_061-4b>¶
山休息林下惡行則決河漫延人馬不得過矣¶
<pb:KR3j0185_WYG_061-5a>¶
　　長安志(宋敏求/)¶
結麟樓七聖紀曰鬱蕐赤文與日同居結麟黄文與月¶
同居鬱蕐日精結麟月精又太上黄庭内景玉經曰高¶
奔日月吾上道鬱儀結麟善相保梁丘子注曰鬱儀奔¶
日之仙結麟奔月之仙六典作結鱗未知從何字¶
驪山在縣東南二里驪戎來居此山按土地記曰即藍¶
田山也天寶元年更驪山曰㑹昌山七載又改曰昭應¶
山¶
<pb:KR3j0185_WYG_061-5b>¶
公泉為陂十道志曰有五渼陂陂魚甚美因誤名之唐¶
寶歴二年勑渼陂令尚食使收管不得雜人採捕其水¶
任百姓灌溉勿令廢碾磑之用文宗初詔並還府縣¶
大明宫高宗命司農少卿梁孝仁制造北據高原南望¶
爽塏每天晴日朗南望終南山如指掌京城坊市街陌¶
俯視在檻内¶
隋煬帝在藩舊宅武徳中賜尚書左僕射蕭瑀西為少¶
陵原南接終南北至滻水即漢鴻固原也宣帝許后𦵏¶
<pb:KR3j0185_WYG_061-6a>¶
於此俗號少陵原¶
韋嗣立營搆别業于驪山鳳凰原鸚鵡谷有重崖洞壑¶
飛流瀑水中宗親往幸焉因封嗣立逍遙公名其園後¶
瑀子鋭尚襄城公主詔别營主第主辭以姑婦異居有¶
乖禮則因固陳請乃取園地充主第又辭公主棨㦸不¶
欲異門乃併施瑀之院門¶
<pb:KR3j0185_WYG_061-7a>¶
　　關中記(潘岳/)¶
長安地皆黒壤城今赤如火堅如石父老所傳葢鑿龍¶
首山土為城又諸臺闕亦爾¶
終南山一名中南言在天中居都之南故關中曰南山¶
昆明池曰神池靈沼堯治水訖停舟此池葢堯已有池¶
漢代因而深廣之¶
涇與渭洛為關中三川與渭灞滻澇潏灃滈為關中八¶
水¶
<pb:KR3j0185_WYG_061-7b>¶
未央宫周旋三十三里街道十七里有臺三十二池十¶
二土山四宫殿門八十一掖門十四宫殿及臺皆疏龍¶
首山土以作之殿基出長安城上非築也¶
未央宫東有鴛鴦殿¶
宣帝少依許氏長於杜縣樂之後𦵏於南原立廟於曲¶
池之北亭曰樂遊原¶
龍首山首枕渭之南岸尾達樊川首高尾下在長安城¶
南¶
<pb:KR3j0185_WYG_061-8a>¶
漢築長安城及營宫殿咸以堙平至今坊市北據髙原¶
南望爽塏視終南如指掌¶
<pb:KR3j0185_WYG_061-9a>¶
　　洛陽記(陸機/)¶
洛陽城周公所制東西十里南北十三里城上百步有¶
一樓櫓外有溝渠¶
洛陽城内西北角有金墉城東北角有樓高百尺魏文¶
帝造也¶
雲臺高閣十四間乗風觀閣十二間¶
洛陽南宫有乗風觀北宫有増喜觀城外有宣陽觀千¶
秋鴻地泉城揚威石樓鼎中等觀¶
<pb:KR3j0185_WYG_061-9b>¶
宫中有臨高陵雲宣曲廣望閬風萬世修齡總章聽訟¶
凡九觀皆高十六七丈雲母窓日曜之有光¶
三市大市名也金市在大城西南市在大城南馬市在¶
大城東按金市名商觀西兊為金故曰金市¶
銅駞街在洛陽宫南金馬門外人物繁盛俗語云金馬¶
門外聚羣賢銅駝街上集少年¶
漢洛陽四關東成臯關南伊闕關西函谷關北孟津關¶
城南五十里有大谷舊名通谷¶
<pb:KR3j0185_WYG_061-10a>¶
紫微宫有一柱觀¶
<pb:KR3j0185_WYG_061-11a>¶
　　梁州記(劉澄之/)¶
　　武侯壘¶
武侯壘東南有定軍山八十餘里有諸葛武侯墓鍾㑹¶
征蜀至漢州祭亮之墓令軍士不得於墓芻牧樵采今¶
松柏碑銘儼然¶
　　白水關¶
關城西南百八十里有白水關李固解印綬處也¶
　　溫泉¶
<pb:KR3j0185_WYG_061-11b>¶
漢水南有温泉周圍數千步冬夏常沸涌若湯其熱可¶
熟雞子¶
　　盟壇¶
沔陽城在漢水南舊蕭何所築也劉備為漢王權住此¶
城盟於城下今門外有盟壇猶存¶
　　諸葛井¶
諸葛亮宅有井深四尺餘口廣一尺五寸累塼如初開¶
云¶
<pb:KR3j0185_WYG_061-12a>¶
　　雁塞¶
梁州縣界有鴈塞山傳云此山有大池水鴈棲集之故¶
因名曰鴈塞¶
<pb:KR3j0185_WYG_061-13a>¶
　　梁京寺記(闕名/)¶
　　小莊嚴寺¶
梁小莊嚴寺在建業定隂里本是晉零陵王廟地天監¶
六年度禪師起造時有邵文立者世以烹屠為業嘗欲¶
殺一鹿鹿跪而流淚以為不祥鹿懷一麑尋當産育就¶
庖哀切同被刳割因斯患疾眉鬚皆落身瘡並壞後乃¶
深起悔責求道度禪師發大誓願罄捨家資迴買此地¶
為立伽藍¶
<pb:KR3j0185_WYG_061-13b>¶
　　　同泰寺¶
梁武帝改年號大同起同泰寺在臺城内窮竭帑藏造¶
大佛閣七層為火所焚武帝捨身施財以祈佛福自大¶
通以後無年不幸¶
　　興國禪寺¶
梁武帝天監十三年以錢二十萬易定林前前岡獨龍¶
阜以塟誌公永定公主以湯沐之資造浮圖五級於其¶
上十四年即塔前建開善寺¶
<pb:KR3j0185_WYG_061-14a>¶
　　昇元寺¶
昇元寺即瓦棺寺也在城西隅瞰江面後踞崇岡最為¶
古跡累經兵火畧無彷彿李王時昇元閣猶在乃梁朝¶
故物¶
　　大愛敬寺¶
梁武帝普通元年造在蔣山之北高峰上¶
　　法寶寺¶
梁同泰寺基之半也建康刹録梁武帝大通元年創同¶
<pb:KR3j0185_WYG_061-14b>¶
泰寺寺處宫後别開一門名大通門帝晨夕講議多由¶
此門¶
　　法光寺¶
即梁之蕭帝寺舊傳天監十三年造元絳寺記云不知¶
從昔之名故後人以帝寺目之¶
　　寶林寺¶
梁天監中武帝與寶公同遊此山見林巒殊勝命建精¶
藍¶
<pb:KR3j0185_WYG_061-15a>¶
　　長干寺¶
建康南五里有山岡其間平地庶民雜居有大長干小¶
長干東長干並是地名小長干在瓦棺寺南巷西頭出¶
大江梁初起長干寺¶
<pb:KR3j0185_WYG_061-16a>¶
　　宜都記(袁崧/)¶
佷山縣有溫泉注大溪夏纔煖冬則大熱常有霧氣百¶
病久疾入此多愈¶
獸牙山有石壁其文黄赤色有牙齒形¶
佷山縣東六十里有山名下魚城四面絶崖唯兩道可¶
上皆險絶山上周迴可二十里有林木池水人田種於¶
山上昔永嘉亂土人登此避賊守之經年食盡取池魚¶
擲下與賊以示不窮賊遂退散因此名為下魚城¶
<pb:KR3j0185_WYG_061-16b>¶
峽中猨鳴至淸山谷傳其響泠泠不絶行者歌之曰巴¶
東三峽猨鳴悲猨鳴三聲淚沾衣¶
自西陵泝江西北行三十里入峽山行周廻隠映如絶¶
復通高山重嶂非日中夜半不見日月也¶
西陵江南㟁有山孤秀從江中仰望壁立峻絶人自山¶
南上至其嶺嶺容十許人四面望諸山畧盡其勢俯臨¶
大江如縈帶焉視舟船如鳬鴈矣¶
宜都山絶崖壁立數百丈有一大燼揷其崖間望可長¶
<pb:KR3j0185_WYG_061-17a>¶
數尺傳云堯洪水人泊船此旁爨餘故曰揷竈崕也¶
<pb:KR3j0185_WYG_061-18a>¶
　　益州記(任豫/)¶
劍西左擔道按圖在隂平縣北於成都為西注曰其道¶
至險自北來者擔在左肩不得度右肩也¶
姜維抗鍾㑹故壘其山峭壁千丈下臨絶澗¶
雁橋東君平賣卜土臺局高數丈¶
魚蛇水東北自陵州界入靑神縣界¶
龍盤山有一石長四十丈高五丈中有户及扉若人掩¶
閉古老相傳為玉女房¶
<pb:KR3j0185_WYG_061-18b>¶
益州城張儀所築錦城在州南蜀時故宫也其處號錦¶
里¶
江油左擔道按圖在隂平縣北於成都為西其道至險¶
自北來者擔在左肩不得度右肩也鄧艾束馬懸車之處¶
葭萌縣十里有刀鐶山赤銅水出焉¶
金山東臨澗水光照映川¶
東隅西隅南隅三山相對又曰三隅山去陵井一里也¶
五城縣西南六十里有銅官山高出衆峰¶
<pb:KR3j0185_WYG_061-19a>¶
南充縣西南六十里有昆井鹽井又曰雞郵神在相如¶
縣東次北下步有雞郵溪因此而為之名¶
伏犀灘東南六十里有黄魚像㟁今在僰道縣界又曰¶
龍騰溪水源出南溪縣¶
黄葛峽有相思崖芳泉周灌俗謂之神窟¶
司馬相如宅在州西笮橋北百許步李膺云市橋西二¶
百步得相如舊宅今梅安寺南有琴臺故墟¶
<pb:KR3j0185_WYG_061-20a>¶
　　荆州記(盛𢎞之/)¶
衡山有三峰極秀一峰名芙蓉峰最為竦桀自非淸霽¶
素朝不可望見峰上有泉飛𣲖如一幅絹分映靑林直¶
注山下¶
巴陵南有靑草湖周迴百里日月出沒其中湖南有靑¶
草山故因為名¶
宜都西陵峽中有黄牛山江湍紆迴途經信宿猶望見¶
之行者語曰朝發黄牛暮宿黄牛三朝三暮黄牛如故¶
<pb:KR3j0185_WYG_061-20b>¶
縁城邊隄悉植細柳緑條㪚風靑隂交陌¶
雁塞北接陽州汶陽郡其間東西嶺屬天無際雁飛翥¶
至此即囘翼唯一處稍下每雁飛達則矯翼裁度下處¶
而過故名雁塞¶
武陵舞陽縣有石帆山若數百幅帆¶
隨郡北界有九井相傳神農既育九井自穿又云浚一¶
井則衆井水皆動¶
巴東有一折柱孤直高三丈大十圍傳云是公孫述樓¶
<pb:KR3j0185_WYG_061-21a>¶
柱破之血出枯而不朽¶
湖陽縣春秋蓼國樊重之邑也重母畏雷為石室避之¶
悉以文石為堦砌今猶存¶
佷山縣有一山獨立峻絶西北有石穴以獨行百步許¶
二大石其門相去一丈許俗名其一為陽石一為隂石¶
水旱為災鞭陽石則雨鞭隂石則晴¶
湘東有雨母山山有祠壇每祈禱無不降澤以是名之¶
耒陽縣有雨瀬此縣時旱百姓共壅塞之甘雨普降若¶
<pb:KR3j0185_WYG_061-21b>¶
一鄉獨壅雨亦偏降應隨方所其信若符刻¶
小酉山石穴中有書千卷相傳秦人於此學因留焉故¶
梁湘東王云訪酉陽之逸典是也¶
南陽有菊水其源旁悉芳菊水極甘馨又中有三十家¶
不復穿井即飲此水上夀百二十三十中夀百餘七十¶
猶以為夭漢司空王暢太傅袁隗為南陽令縣月送三¶
十餘石飲食澡浴悉用之太尉胡廣父患風羸南陽恒¶
汲飲此水疾遂瘳此菊短葩大食之甘美異於餘菊廣¶
<pb:KR3j0185_WYG_061-22a>¶
又收其實種之京師遂處處𫝊置之¶
筑陽縣粉水源出房陵取其水為粉鮮潔異於餘水矣¶
枝江縣西至上明東及江津其中有九十九洲楚諺曰¶
洲不滿百故不出王者桓𤣥有問鼎之志乃増一為兩¶
以充百數僭號旬時身屠宗滅及其傾覆洲亦消毁至¶
宋文帝在藩忽生一洲果龍飛江表元兇之禍此洲還¶
沒¶
新陽縣惠澤中有溫泉冬月未至數里遙望白氣浮蒸¶
<pb:KR3j0185_WYG_061-22b>¶
如烟上下采映壯若綺疏又有車輪雙轅形世傳昔有¶
玉女乗車自投此泉今人時見女子姿儀光麗往來倐¶
忽¶
沌陽縣至沔口水北有却月城西一里有馬騎城周迴¶
五里高一丈¶
富陽縣城樓王仲宣登之而作賦¶
富陽東南七十里有楚昭王墓登樓則見所謂昭丘¶
郡西泝江六十里南㟁有山名曰虎牙二山相對楚之¶
<pb:KR3j0185_WYG_061-23a>¶
西塞也荆門上合下開開達山南有門之形故曰荆門¶
江陵有潛室人時見之輒有兵冦¶
<pb:KR3j0185_WYG_061-24a>¶
　　湘中記(羅含/)¶
九疑在營道縣與北山相似行者疑惑故名之¶
衡山近望如陣雲㳂湘千里九向九背¶
衡山九疑皆有舜廟太守至官常遣户曹致祀則如聞¶
絃歌之聲¶
湘水至淸雖深五六丈見底了了然其石子如樗蒲大¶
五色鮮明白沙如霜雪赤㟁若朝霞¶
營水渄水觀水祁水舂水永水來水渌水連水瀏水溈¶
<pb:KR3j0185_WYG_061-24b>¶
水汨水資水皆注湘¶
曲江縣有銀山山常多素霧¶
屈潭之左玉笥山屈平之放棲於此山而作九歌¶
宿當軫翼度應機衡故曰衡山山有錦石斐然成文衡¶
山有懸泉滴瀝嵓間聲泠泠如絃有白鶴迴翔其上如¶
舞¶
衡陽縣東二十里有酃湖周二十里深八尺湛然綠色¶
土人取以釀酒其味醇美¶
<pb:KR3j0185_WYG_061-25a>¶
益陽有昭潭其下無底湘水最深處也或謂周昭王南¶
征不復沒於此潭因以為名¶
都溪又西北流入營水謂之菁口¶
郴縣南有義帝廟百姓祭之¶
文斤山上有石床方高一丈四面緑竹扶疎常隨風委¶
拂¶
臨水經臨賀縣東又南至郡左合賀水¶
君山有地道楂渚對㟁古城孫權遣程普所立¶
<pb:KR3j0185_WYG_061-25b>¶
耒陽縣北有蔡倫宅宅西有一石臼云是倫舂紙臼也¶
祝融峯上有青玉壇方五丈有盖香峯行道處¶
<pb:KR3j0185_WYG_061-26a>¶
　　武陵記(鮑堅/)¶
　　武山¶
武山高可萬仞山半有盤瓠石窟中有一石狗形云是¶
盤瓠之遺像又有斑蛇四眼身大十圍山有水出謂之¶
武溪是也在縣之西¶
　　黄聞山¶
昔有臨沅黄道真住黄聞山側釣魚因入桃花源陶潛¶
有桃花源記今山下有潭名黄聞此葢聞道真所説遂為¶
<pb:KR3j0185_WYG_061-26b>¶
其名也¶
　　風門山¶
風門山有石門去地百餘丈每欲風起此門先有黒若¶
烟隠而上斯須風起竟入¶
　　石帆山¶
石帆山危起若數百幅帆形¶
　　虎齒山¶
虎齒山形如虎齒民嘗六月祭之不然輒有虎害¶
<pb:KR3j0185_WYG_061-27a>¶
　　武陵山¶
武陵山中有秦避世人居之尋水號曰桃花源故陶&KR0343;有¶
桃花源記¶
<pb:KR3j0185_WYG_061-28a>¶
　　漢南記(張瑩/)¶
　　大人¶
安帝見銅人以問侍中張陵對曰昔秦始皇有大人十¶
二身長五丈履六尺皆龎奇之服見於臨洮此天將亡¶
秦之證而始皇誤喜以為瑞乃鑄銅人以為像上曰何¶
以知之對曰臣見傳載有其人胸上有銘¶
　　乗使者車¶
郭丹絶跡弃軍纒節裹𫝊從武關出謁更始歎曰不乗¶
<pb:KR3j0185_WYG_061-28b>¶
使者車不出關矣¶
　　古楚子國¶
荆華二山絶漢水而南至江西距劍閣盡其地也古楚¶
子國¶
　　石堪為硯¶
江州蔡子池南有石穴深二百許丈石色靑堪為書硯¶
　　漢臯解珮¶
列仙傳云江妃二女游漢臯見鄭交甫遂觧珮與之交¶
<pb:KR3j0185_WYG_061-29a>¶
甫受珮而厺數十步懷中無珮女亦不見¶
　　推車與弟¶
隂慶為鮦陽侯其弟員及丹皆為郎慶以明尚書修儒¶
術推居第園田奴婢錢悉分與員丹慶但佩印綬而已當¶
代稱之¶
<pb:KR3j0185_WYG_061-30a>¶
　　南雍州記(王韶/)¶
　　太和山¶
武當山山高巄&KR0580;若博山香爐苕亭峻極干霄出霧學¶
道者常百數相繼不絶若有於此山學者心有隆替輒¶
為獸所逐¶
　　粉水¶
蕭何夫人漬粉處也¶
　　酒泉¶
<pb:KR3j0185_WYG_061-30b>¶
福禄城謝艾所築下有金泉味如酒有人飲此泉水見¶
有金色從山中照水往取得金故名¶
　　辛居士家¶
辛居士名宣仲家貧春月鬻筍充腸酌截竹為罌用充¶
盛置人問其故宣仲曰我惟愛竹好酒欲令二物常相¶
並耳¶
　　諸葛故宅¶
隆中諸葛亮故宅有舊井一今涸無水盛𢎞之記云井¶
<pb:KR3j0185_WYG_061-31a>¶
深五丈廣五尺堂前有三間屋地基址極高云是孔明¶
避暑臺宅西山臨水孔明常登之鼓琴以為梁父吟因¶
名此為樂山先有人家居此宅衰殄滅亡後人不敢復¶
憇焉齊建武中有人修井得一石枕高一尺二寸長九¶
寸獻晉安王習鑿齒又為宅銘¶
　　樂善臺¶
高齋之後有堂堂西有射堂五間射堂南有大池池上¶
有臺名曰樂善臺¶
<pb:KR3j0185_WYG_061-31b>¶
　¶
　¶
　¶
　¶
　¶
　¶
　¶
　説郛卷六十一上¶
#+PROPERTY: JUAN 卷六十一下
<pb:KR3j0185_WYG_061-32a>¶
欽定四庫全書¶
　説郛卷六十一下　　　　元　陶宗儀　撰¶
　　安城記(王孚/)¶
昔豫章太守賈萌與安城侯張普爭戰于新茨之野即¶
兹地也¶
郡渚江川發源同㑹落亭石上有芝草下有紫磨金也¶
鍾山臨水阻峽春夏則湍洑沸涌濆上白砂如米兩岸各¶
十餘斛呼曰米砂以之候嵗若一岸偏饒則其方豐穰¶
<pb:KR3j0185_WYG_061-32b>¶
羅霄山有石井天旱祠之以木投井中即雨至井溢木¶
出乃雨止¶
安城南三十里雹都泉其雹或出否亦不為靈異¶
縣人有謝廪者山行歸路忽遇雲霧霧中有一人乗龜¶
而行廪知神人拜請求隨去父曰汝無仙骨不得去也¶
宜都建平二郡之界有五六峰參差互出上有倚石如¶
二人像攘袂相對俗謂二郡督郵爭界於此¶
萍鄉西津名玉女岡天當雨輒先涌五色氣于石間俗¶
<pb:KR3j0185_WYG_061-33a>¶
謂玉女被衣¶
萍鄉羅霄山澤水所出傍出石乳天旱吏人禱之因以¶
大木長三四丈投井中即雨水懸輳井溢輒令木涌出¶
而雨止葢潛龍之穴也¶
<pb:KR3j0185_WYG_061-34a>¶
　　南康記(鄧徳明/)¶
　　神闕¶
南康縣歸義山去縣七百里下有石城高數丈逺望嵯¶
峨靈闕騰空故老謂之神闕¶
　　金鷄¶
雩都縣有金鷄石傍有穴宋永初中見金鷄棲翔此穴¶
應時飛鳴又云覆笥山平湖有石鴈浮在水每至炎氣¶
代序則飛翔若知感候¶
<pb:KR3j0185_WYG_061-34b>¶
　　梓樹¶
梓潭昔有梓樹巨圍葉廣丈餘垂柯數畆吳王伐樹作¶
船使童男女挽之船自飛下男女皆溺死至今潭中時¶
有歌唱之音¶
　　石桃¶
南康五山有石桃故老云古有寒桃生於山顛隠淪之¶
士將大取其實因變成石焉¶
　　　鸀鳥¶
<pb:KR3j0185_WYG_061-35a>¶
歸美山有石室色如黄金號為金室有鸀鳥形色鮮潔¶
自愛羽毛其隻者或鑒水向影悲鳴自絶方知孤鸞對¶
鏡為不虛矣¶
　　玉臺¶
雩都君山上有玉臺方廣數丈週迴盡是白石柱柱自¶
然石覆如屋形也四面多松杉遙眺峨峨嚮像羽人之¶
館風雨之後景氣明淨頗聞山上有皷吹之聲山都木¶
客為舞唱之節¶
<pb:KR3j0185_WYG_061-35b>¶
　　靑竹杖¶
南野縣有漢監匠陳隣其人通靈夜嘗乗龍還家其婦¶
懐身母疑與外人通密看乃知是隣乗龍龍至家輒化靑¶
竹杖隣内致户前母不知因將杖去須㬰光彩滿堂俄¶
爾飛失杖乃御雙鵠還¶
　　潯陽四隠¶
晉翟莊字祖休湯之子以孝友著名守父操州致禮命¶
並不就莊子矯亦高節家居無事好種竹辟命屢至嘆¶
<pb:KR3j0185_WYG_061-36a>¶
曰吾焉能易吾種竹之心以從事於籠鳥盆魚之間哉¶
竟不就矯子法賜節概尤佳武帝以散騎郎召客勉之¶
就聘乃正色曰吾家不仕四世矣使白璧㸃汚可乎亦¶
不從之祖父子孫皆有行義世稱潯陽四隠¶
<pb:KR3j0185_WYG_061-37a>¶
　　潯陽記(張僧鑒/)¶
廬山頂上有湖廣數頃有楊梅山桃止得於上飽噉不¶
得將去¶
廬山西南有康王谷又有北&KR0656;城天欲雨輒聞皷角簫¶
管之聲¶
鷄籠山下澗中有數處累石若有人功水常深尺餘朝¶
夕輒有湧泉溢出如潮水時刻不差朔望尤大號為潮¶
泉¶
<pb:KR3j0185_WYG_061-37b>¶
湓城灌嬰所築建安中孫權經此城自標井地令人掘¶
之正得故井有石銘云漢六年潁隂侯所開卜云三百¶
年當塞塞後不滿百年當為應運者所開權見銘欣悦¶
以為已瑞時咸異之井甚深大江有風浪此井輒動土¶
人呼為浪井¶
稽亭北瞰大江南望高岳淹留逺客因以為名焉¶
潯陽城東門通大橋常有蛟為百姓害董奉疏符沉水¶
中少頃一蛟死浮出¶
<pb:KR3j0185_WYG_061-38a>¶
黄金山有柟樹一年東邊榮西邊枯後年西邊榮東邊¶
枯年年如此張華曰交讓者此是也¶
麻姑山上人登之有物人形眼鼻口面無臂脚俗名之¶
楓子鬼¶
<pb:KR3j0185_WYG_061-39a>¶
　　鄱陽記(劉澄之/)¶
　　淸灣¶
淸灣在縣東南七里隋開皇中太守梁文謙涖官淸潔¶
取此灣水以自供後人思其徳號為淸灣¶
　　沙堆¶
新昌水有一沙堆在縣東北五十里其形狀如覆船鮮¶
淨特異每年豐稔其沙即堆積如舊若沙移向岸其年¶
儉古來相傳以為常驗¶
<pb:KR3j0185_WYG_061-39b>¶
　　白雲城¶
白雲在縣西南旁對干越亭而峙焉跨古城之危瞰長¶
江之深隋州刺史劉長卿題詩曰孤城上與白雲齊因¶
以白雲為名¶
　　三鐵鑊¶
弋陽嶺上多密岩宋元嘉中有人見其岩内三鐵鑊鑊¶
各容百斛中生蓮花他人往尋不知所在¶
　　望夫岡¶
<pb:KR3j0185_WYG_061-40a>¶
鄱陽西有望夫岡昔縣人陳明與梅氏為姻未成而妖¶
魅詐迎婦去明請卜者决云西北行五十里求之明如¶
言見大穴深䆳無底以繩懸入遂得其婦乃令婦先出¶
而明所將隣人秦文遂不取明其妻乃自誓執志登此岡¶
首望其夫因以名焉¶
<pb:KR3j0185_WYG_061-41a>¶
　　九江志(何晏/)¶
　　神泉¶
廬山錦繡峰下有神泉宋紹興間皇甫履隠斯山高宗¶
名其居曰淸虚菴光宗在東宫問履所乏履曰但水差¶
逺光宗特書神泉二字履持歸菴傍穿小井方施畚鍤¶
而泉遂出故名¶
　　湓城¶
靑湓山有井形如盆因號湓水城曰湓城浦曰湓浦江¶
<pb:KR3j0185_WYG_061-41b>¶
州故有湓江¶
　　匡廬¶
匡谷先生姓匡名谷商周之際遯世隠居廬於廬山故¶
號匡廬¶
　　泉穴¶
東興人家曾以木甑沉井中乃流出連樊溪甘渚得之¶
此泉穴相通也又曰五章山絶嵓嶮峭有蜜蜂依之為¶
房其形如笠望者皆懸磴數丈然後得至其所矣¶
<pb:KR3j0185_WYG_061-42a>¶
　　石人¶
虚谷東英巨山巖内有石人坐磐石上體上塵穢則興¶
風濕潤則致雨晴日便舉體鮮潔朗然玉淨¶
<pb:KR3j0185_WYG_061-43a>¶
　　丹陽記(山謙之/)¶
　　慈母山¶
江寧縣南三十里有慈母山積石臨江生簫管竹自伶¶
倫采竹嶰谷其後惟此簳見珍故歴代常給樂府而俗¶
呼皷吹山今慈湖戌常禁采之王褒洞簫即稱此也其¶
竹圓緻異於衆處¶
　　烈洲¶
江寧烈洲吳舊津所也内有小水堪泊船商客多停以¶
<pb:KR3j0185_WYG_061-43b>¶
避烈風故以名焉王濬伐吳宿於此簡文為相時㑹桓¶
𤣥之所也亦曰溧洲洲上有山山形似栗伏滔北征賦¶
謂之烈洲¶
　　蔣山¶
京師南北並有連山而蔣山獨隆崫峻異其形象龍實¶
陽都之鎮也¶
　　新亭¶
京師三亭新亭吳舊亭也故基淪毁隆安中丹陽尹司¶
<pb:KR3j0185_WYG_061-44a>¶
馬恢移創今地謝石創征亭三吳縉紳創冶亭並太元¶
中¶
　　石城¶
石頭城吳時悉土塢義熙初始加磚累甓因山以為城¶
因江以為池地形險固尤有竒勢亦謂之石首城也¶
　　蔣陵¶
蔣陵因山以為名吳大帝陵也¶
　　張侯橋¶
<pb:KR3j0185_WYG_061-44b>¶
大長安道西張侯橋者本張子布宅處也¶
<pb:KR3j0185_WYG_061-45a>¶
　　㑹稽記(孔曄/)¶
　　軼雲蔽日¶
四明山高峰軼雲連岫蔽日¶
　　秦望¶
㑹稽秦望山為衆峰之傑陟境便見史記云秦始皇登¶
之以望南海自平地以取山頂七里縣嶝孤危峭路險¶
絶記云扳蘿捫葛然後能升山上無高木當由地迥多¶
風所致山南有嶕峴峴裏有大城越王無餘之舊都也¶
<pb:KR3j0185_WYG_061-45b>¶
　　映發¶
㑹稽境特多名山水峰崿隆峻吐納雲霧松栝楓柏摧¶
榦竦條澄壑鏡徹淸流瀉注¶
　　白樓¶
江夏太守宋輔於重山南白樓亭立學教授沛國桓儼¶
避地至㑹稽聞陳業賢而往候之不見臨去入交州留¶
書繫白樓亭柱而别¶
孫興公許元度共在白樓亭共商畧先往名達林公既¶
<pb:KR3j0185_WYG_061-46a>¶
非所闗聽訖云二賢故自有才情亭在山隂臨流映壑¶
也¶
<pb:KR3j0185_WYG_061-47a>¶
　　永嘉郡記(鄭緝之/)¶
　　三原灣¶
樂城縣三原亭去郡百二十里溪水清如鏡曩昔有得¶
一死鮎者鬐大五六圍一鬐輒得數十斛鮓此灣無所¶
不容有人能食者常自譬腹如三原灣無所不容¶
　　竹青¶
青田縣有草葉似竹可染碧名為竹青此地所豐草故¶
名青田¶
<pb:KR3j0185_WYG_061-47b>¶
　　青田鶴¶
有沐溪野去青田九里中有雙白鶴年年生子長大便¶
去只恒餘父母二隻耳精白可愛多云神仙所養浮丘¶
公相鶴經云青田之鶴¶
　　竹中髙士¶
樂城張廌者隠居頤志家有苦竹數十頃在竹中為屋¶
常居其中王右軍聞而造之廌逃避竹中不與相見郡¶
號為竹中髙士¶
<pb:KR3j0185_WYG_061-48a>¶
　　官棃¶
青田村人家多種棃樹名曰官棃子大一圍五寸恒以¶
供獻名為御棃吏司守視土人有未知味者棃實落至¶
地即融汁¶
<pb:KR3j0185_WYG_061-49a>¶
　　三齊畧記(伏琛/)¶
堯山在廣固城西七里堯巡狩所登遂以為名山頂立¶
祠祠邊有柏樹枯而復生不知㡬代樹也¶
臺城東南有蒲臺臺高八丈秦始皇所頓處在臺下縈¶
馬至今蒲生猶縈似水楊而堪為箭¶
陽城山石盡起立嶷嶷東傾狀如相隨行靑翠可掬也¶
海上蜃氣時結樓臺名海市¶
不夜城在陽廷東南葢古有日夜出此城以不夜名異¶
<pb:KR3j0185_WYG_061-49b>¶
之也¶
秦始皇於海中作石橋海神為之竪柱始皇求為相見¶
神云我形醜莫圖我形當與帝相見乃入海四十里見¶
海神左右莫動手工人潛以脚畫其狀神怒曰帝負約¶
速去始皇轉馬還前脚猶立後脚隨崩僅得登㟁畫者¶
溺死於海衆山之石皆傾注今猶岌岌東趣¶
曲城齊城東有萬嵗水水北有萬嵗亭¶
鄭司農常居不其城南山中敎授黄巾亂乃避遣生徒¶
<pb:KR3j0185_WYG_061-50a>¶
崔琰王經諸賢於此揮涕而散所居山下草如薤葉長¶
尺餘堅韌異常土人呼為康成書帶草¶
始皇祭靑城山築石城入海三十里射魚水變色如血¶
者數里于今猶爾¶
<pb:KR3j0185_WYG_061-51a>¶
　　南越志(沈懷逺/)¶
南越之地斗牛之分揚州之末土也南有大山是為秦¶
望又有石匱峻起壁立内有金簡玉字夏禹得之以知¶
百川之理也¶
秦二世五星㑹于南斗牛南海尉任囂知其偏霸之氣¶
遂有志焉病且死召真定人趙佗行南海尉事故今呼¶
為尉佗漢高帝遣陸賈立為南越王¶
衡陽湘鄉縣有石魚山下多𤣥石石色黒而理若雲母¶
<pb:KR3j0185_WYG_061-51b>¶
發開一重輒有魚形鱗鰭首尾宛若刻畫長數寸魚形¶
備足燒之作魚膏腥因以名之¶
廣州石門之水俗云經大庾則淸穢之氣分飲石門則¶
緇素之質變即吳隠之酌飲之所也¶
昔有懶婦睡機上姑怒之遂走投水化為竒獸一枚可得¶
脂三四斛燃之照紡績則暗照歌舞則明習懶之性不¶
革也今安平七源等州峒俱有狀如山猪而小喜食¶
苗田夫以杼軸之類掛於田頭則不敢復近矣¶
<pb:KR3j0185_WYG_061-52a>¶
番禺縣有番禺二山因以為名¶
潮陽南有小水注海濱帶曽山其中多文貝可以解毒¶
高安石室自生風峒南北二門狀若人功意者以為仙¶
都又曰高安有竦石廣六十餘丈高二百許仞土人謂¶
之嵩臺¶
端溪俚人岑班入山遇一寶珠徑五寸取還夜光明照¶
燭俚人甚懼以火燒之雖小損猶照一室¶
盆元縣利山上多香林又曰威寧縣有穿州其上多珠¶
<pb:KR3j0185_WYG_061-52b>¶
有九品大五分以上至一寸八九分為大品有光彩一¶
邊小平似覆釡者名璫珠璫珠之次為走珠走珠之次¶
為滑珠滑珠之次為磥砢磥砢之次為官兩珠官兩珠¶
之次為税珠税珠之次為䓗符珠¶
越王鳥狀似鳶口勾末可受二升許南人以為酒器珍¶
於文螺不踐地不飲江湖不唼百草不下餌蟲魚唯噉¶
木葉糞似薰陸香南人遇之既以為香又治雜瘡¶
綸木似縠皮可以為綿¶
<pb:KR3j0185_WYG_061-53a>¶
寧浦郡東南有蘇摩嶠¶
馬援鑿通九真山又積石為坻以遏海波由是不復過¶
漲海又曰軍安縣女子趙嫗嘗在山中聚結羣黨攻掠¶
郡縣着金箱齒屐恒及象頭鬭戰¶
<pb:KR3j0185_WYG_061-54a>¶
　　廣州記(顧微/)¶
廣州㕔事梁上畫五羊像又作五穀&KR0504;隨像懸之云昔¶
高固為楚相五羊銜穀萃於楚庭故圖其像為瑞六國¶
時廣州屬楚¶
桂父常食桂葉見知其神尊事之一旦與鄉曲别飄然¶
入雲¶
鬱林郡山東南有一池池邊有一石牛人祀之若旱百¶
姓殺牛祈雨以牛血和泥泥石牛背禮畢則天雨大注¶
<pb:KR3j0185_WYG_061-54b>¶
洗牛背泥盡即晴¶
百管谿周迴丈餘水極沸涌如猛火煎油聲¶
海中有文魮鳥頭尾鳴似磬而生玉又曰海中多朱鼈¶
狀如肺有四眼六脚而吐珠¶
平定縣東巨海有&KR1411;馬似馬牛尾一角又云平定縣巨¶
海有水犀似牛其出入有光水為之開¶
熙安縣東南有固岡高數十丈岡西面為羊腸道説者¶
云尉佗登此望漢¶
<pb:KR3j0185_WYG_061-55a>¶
海中有大珠明月珠水精珠¶
懷化郡掘塹得石墨甚多精好寫書今山中多出朱石¶
亦可以入朱硯中使¶
益智葉如蘘荷莖如竹箭子從心中出一枝有十子内¶
白骨四破去之取外皮蜜煮為粽子味辛¶
熙安縣有孤古度樹生其號曰古度俗人無子於祠灸¶
其乳則生男以金帛報之¶
五子樹實如梨裏有五核因名五子治霍亂金瘡¶
<pb:KR3j0185_WYG_061-55b>¶
熙安縣東北有菖蒲澗盤石上水從上過味甘冷異于¶
常流¶
蠻夷不蠶採木綿為絮¶
藤類有十許種續斷草藤也一曰諾藤一曰水藤山行¶
渴則斷取汁飲之治人體有損絶沐則長髮去地一丈¶
斷之輒便生根至地永不死¶
鬼目益知直爾不可噉可為漿也¶
鬼目樹似棠梨葉葉如楮皮白樹高大如木𤓰而小邪¶
<pb:KR3j0185_WYG_061-56a>¶
傾不周正味酢九月熟又有草昧子亦如之如可為糝¶
用其草似鬼目¶
蕹菜生水中可以為菹也¶
山有鳳鸞棲宿食其實山東有溪曰羅陽永泰中暑雨¶
漲有一竹葉若芭蕉葉大隨水出¶
<pb:KR3j0185_WYG_061-57a>¶
　　廣志(郭義恭/)¶
木實曰檳榔樹無枝略如桂其顛生穟而秀生棘針重¶
疊其下彼方珍之以為口實亦出交趾¶
龍眼樹葉似荔枝蔓延縁木生子大如酸&KR0037;色異純甜¶
無酸¶
荔枝靑華朱實核黄黒似熟蓮子實白如肪甘而多汁¶
似安石榴¶
薇蕪香草魏武帝以藏衣中蕙草緑葉紫花魏武帝以¶
<pb:KR3j0185_WYG_061-57b>¶
為香燒之安息雀舉頭高八九尺張翅丈餘食大麥卵¶
如瓮¶
白玉美者可以照面出交州靑玉出倭國赤玉出夫餘¶
瑜玉𤣥玉水蒼玉皆佩用¶
莫難珠其色黄生東夷又有明珠又有夜光大珠皆徑¶
寸或圍二寸已上出黄支形至圓置之平地終日不停¶
臨邛有粉井得水汰粉則益光¶
獨木之橋曰𣙜亦曰彴¶
<pb:KR3j0185_WYG_061-58a>¶
珠崖人皆巢居珠崖傳曰男女皆椎紒或被髮徒跣有¶
黄甘一核有成都平蔕甘大如升色蒼黄犍為南安縣¶
出黄甘¶
蜀名梅為䕩大如鴈子海䕩皆可以為油黄梅以熟䕩¶
作之¶
黍有燕頷之名又有驢皮黍又曰牛黍南尾秀成赤黍¶
馬革大黒黍或云秬黍有溫屯黄黍¶
宛鶉大於北鶉以供御¶
<pb:KR3j0185_WYG_061-58b>¶
有雉鷹有菟鷹一嵗為黄鷹二嵗撫鷹三嵗靑鷹撫鷹¶
獲麞¶
鷄有胡髯五指金骹反翅之種大者蜀小者荆白鷄金¶
骹者美并州所獻吳中送長鳴鷄長倍於常鷄永昌郡¶
無鷄¶
林檎似赤柰子亦名黒禽亦名來禽言味甘熟則來禽¶
也¶
滎陽有白杏鄴中有赤杏有奈杏¶
<pb:KR3j0185_WYG_061-59a>¶
陳倉胡桃薄皮多肌隂平胡桃大而皮脆急捉碎¶
蜀漢既繁芋民以為資凡十四芋有君子芋大如斗魁¶
有百果芋魁大子繁多畝收百斛種一百畝葉以飬彘¶
𤓰之所出以遼東廬江燉煌之種為美有烏𤓰魚𤓰貍頭¶
𤓰蜜筩𤓰女臂𤓰龍蹄𤓰羊髓𤓰縑𤓰𤓰州大𤓰如斛¶
御𤓰也有青登𤓰大如三斗魁有桂枝𤓰長二尺餘蜀¶
地温良𤓰冬熟有春日𤓰細小小瓣宜藏正月種三月¶
熟有秋泉𤓰秋種十月熟形如羊角色蒼黑¶
<pb:KR3j0185_WYG_061-59b>¶
永昌有漢竹圍三尺餘大者一節受一斛小者數升為¶
椑榼¶
洛陽北邙張公夏梨海内唯有一樹常山真定梨山陽¶
鉅野梨梁國睢陽梨齊郡臨淄梨廣都梨又云鉅鹿豪¶
梨重六斤數人分食之上黨楟梨小而加甘新豐箭谷¶
梨闗以西𢎞農京兆右扶風界諸谷中梨多供御陽城¶
秋梨夏梨¶
河東安邑&KR0037;東郡穀城紫棗長二寸西王母棗大如李¶
<pb:KR3j0185_WYG_061-60a>¶
核三月熟在衆果之先洛陽宫後園河内汲郡棗一名¶
墟&KR0037;一名安益&KR0037;東海蒸&KR0037;洛陽夏后&KR0037;安平信都大¶
&KR0037;單父&KR0037;梁國夫人&KR0037;大白&KR0037;一名曰蹙咨小核多肌¶
三星&KR0037;駢白&KR0037;灌&KR0037;此四者官園所種&KR0037;有狗牙雞心¶
牛頭羊矢獮猴細腰之名又有𤣥&KR0037;大&KR0037;﨑亷&KR0037;桂&KR0037;¶
夕&KR0037;之名¶
<pb:KR3j0185_WYG_061-61a>¶
　　番禺雜記(鄭熊/)¶
番禺二山名廣州昔有五仙騎五羊而至遂名五羊&KR0656;¶
表或見物自空而下始如彈丸漸如車輪遂四散人中¶
之即病謂之瘴母¶
海邊時有鬼市半夜而合鷄鳴而散人從之多得異物¶
村民鑿山為穴多品供雷冀雷享之名雷藏¶
早潮下晩潮上而水相合曰沓潮¶
乗風而行名鱟帆其衆如簰筏名鱟簰¶
<pb:KR3j0185_WYG_061-61b>¶
閩越江北山間蠻獠啖蚯蚓脯為羞容州人好食虀土¶
人以為諱或云以蚯蚓為之¶
菖蒲澗昔刺史陸𦙍之所開也至今重之每旦輒傾州¶
連汲以充日用雖有井泉不足食太元中襄陽羅犮累¶
石澗側容百許人坐遊之者以為洗心之域咸安中姚¶
成甫嘗採菊澗側遇一丈夫謂成甫曰此澗菖蒲昔安¶
期生所餌可以忘老於是徊翔俯仰倐然不知所終葢¶
仙者焉¶
<pb:KR3j0185_WYG_061-62a>¶
交阯之地最為膏腴舊有君長曰雄王其佐曰雄侯其¶
地曰雄田¶
犍為僰道廣南荔枝熟時百鳥肥其名之曰焦核小次¶
曰春花次曰朝偈此三種為美次鱉耶大而酸以為醢和¶
率生稻田間¶
<pb:KR3j0185_WYG_061-63a>¶
　　始興記(王韶/)¶
郡東有玉山艸木滋茂泉石澄徹¶
秦貴陽縣閣下皷自奔逸於臨武因名聖皷今臨武有¶
聖皷城¶
始興城西百餘步有棲霞樓臨川王營置淸暑遊焉羅¶
君章居之因名為羅公州樓下洲上菓木交䕃長楊傍¶
映高梧前踈雖即城隍趣同丘壑¶
含涯有三城白沙城馬鞍城白鹿城¶
<pb:KR3j0185_WYG_061-63b>¶
含涯有白鹿城晉咸康中郡人張魴作令十年甚有惠¶
政白鹿羣遊取一而獻之故以為名¶
含涯縣有堯山堯巡狩至此立行臺也¶
縣下流有石室内有懸石扣之聲若磬響十餘里¶
秦鑿楊山桂楊山閣下皷便自奔逸息于臨武遂之始¶
興洛陽遂名聖皷¶
桂陽貞女峽傳云秦世有數女取螺於此遇風雨一女¶
忽化為石人今形高七尺狀如女子¶
<pb:KR3j0185_WYG_061-64a>¶
英徳一名湞陽峽崖壁千仞猿狖不能攀昔有樵者見¶
飛仙於此¶
<pb:KR3j0185_WYG_061-65a>¶
　　林邑記(闕名/)¶
檳榔樹大圍丈餘高十餘丈皮似靑銅節如斑竹下本¶
不大上末不小逺近為林千萬若一森秀無柯端頂有¶
葉其葉芾條𣲖開破仰望沙沙如彈藂蕉於竹杪風至¶
獨動似舉羽扇之掃天葉下繫數房房綴十數子家有¶
數百樹雲疎如墜繩也¶
西南逺界有靈鷲能知吉凶覘人將死食屍肉盡乃去¶
家人取骨燒為灰投之于水¶
<pb:KR3j0185_WYG_061-65b>¶
飛魚翼如蟬飛則凌雲沉泳海底¶
延袤六十里土多香木金寶物産大抵與交趾同以磚¶
為城蜃炭塗之皆開北戸以向日或東西無定¶
王范文鑄銅為牛銅屋行宫¶
林邑王(闕/)明達獻金鋼指環¶
從林邑往金山三十餘里逺望金山嵯峨而赤城照曜¶
似天澗壑谷中亦有生金形如虫豸細者似蒼蠅大者¶
若蜂蟬夜行燿光如螢火¶
<pb:KR3j0185_WYG_061-66a>¶
王范文先是臧獲初牧牛洞山得鯉魚私將還欲食之¶
其主撿求文恐紿曰將礪石還非魚也主往看果是石¶
文知異看石有鐵鑄石為兩刀祝曰魚為刀若斫石入¶
者文當為此國王斫石即入人情漸附之¶
<pb:KR3j0185_WYG_061-67a>¶
　　凉州記(叚龜龍/)¶
　　瑪瑙鍾榼¶
吕纂咸寧三年有人發張駿冢得玉簫玉尊玉笛瑪瑙¶
鍾榼¶
　　同心梨¶
吕光時燉煌太守宋歆獻同心之梨¶
　　凉州樂¶
溫子昇凉州樂歌逺游武威郡逺望姑臧城車馬相交¶
<pb:KR3j0185_WYG_061-67b>¶
錯歌吹日縱横¶
　　寒服暑啜¶
高昌僻土有異於華寒服冷水暑啜羅闍羅闍郡人呼¶
粥也¶
　　冬溫夏凉¶
祁連山張掖酒泉二界之上東西二百里南北百餘里¶
山中冬溫夏凉宜牧牛乳酪濃好夏窵酪不用器物刈¶
草着其上不散酥特好酪一斛得升餘酥又有仙人樹¶
<pb:KR3j0185_WYG_061-68a>¶
行人山中飢餓者輒食之飽不得持去平居不可見¶
　　鹽池出石¶
有靑鹽池出鹽正方半寸其形似石甚甜美¶
　　沈布舞馬¶
吕光麟嘉五年踈勒王獻大沈布善舞馬¶
　　玉璽¶
吕光時州人陳冲得玉璽廣三寸長四寸直看無文字¶
向日視之字在腹裏言光當王¶
<pb:KR3j0185_WYG_061-69a>¶
　　交州記(劉欣期/)¶
　　竹鼠¶
竹鼠如小猫大食竹根出封溪縣¶
　　金踶屐¶
趙嫗者九真軍安縣女子乳長數尺不家入山聚羣盜¶
常着金檎踶屐¶
　　古度樹¶
古度樹不花而實實從皮中出大如安石榴色赤可食¶
<pb:KR3j0185_WYG_061-69b>¶
其實中如有蒲梨者取之為粽數日不煑皆化成蟲如蟻¶
有翼穿皮飛出著屋正黒¶
　　多感子¶
多感子黄色圍一寸¶
　　椰漿¶
椰子有漿截之以竹筒承其汁作酒飲之亦醉也¶
　　合浦杉¶
合浦東二百里有一杉樹葉落風飄入洛陽城内漢¶
<pb:KR3j0185_WYG_061-70a>¶
善相者云此休徵當出王者故遣千人伐樹役夫多死¶
三百人坐斷株上食過足相容¶
　　土肉為臛¶
九真太守陶璜立郡築城於土穴中得一白色形似蠶¶
蛹無頭長數十丈大餘圍軟軟動莫能名割腹有肉如¶
猪豚遂以為臛甚香美璜啖一杯三軍盡食¶
　　鱟炙¶
鱟魚其形如龜十二足子如麻子可為醬色黒足似蠏¶
<pb:KR3j0185_WYG_061-70b>¶
在腹雌負雄而行南方作炙噉之¶
<pb:KR3j0185_WYG_061-71a>¶
　　沙州記(叚國/)¶
　　龍涸¶
六月二十六日發龍涸晝夜肅肅常寒不復得脱襦袴¶
將從七十二人面盡黧黒口唇靑紫¶
　　白馬關¶
龍涸北四十里有白馬關關甚嶮峻使十八人固險雖¶
萬夫亦不能前¶
　　河厲¶
<pb:KR3j0185_WYG_061-71b>¶
吐谷渾於河上作橋謂之河厲長一百五十步勾欄甚¶
嚴飾¶
　　洮水¶
洮水出强臺山又曰山東即洮水源山南即墊江源也¶
　　麻壘¶
枹罕城西有麻壘壘中可容萬衆¶
　　仇池山¶
仇池山號百頃上有百頃池壁立百仞一人守道萬夫¶
<pb:KR3j0185_WYG_061-72a>¶
莫囘¶
　　鳥鼠¶
鳥鼠同穴山鳥如冡雀色小白鼠小黄而無尾凡同穴¶
地皆肥沃壤盡軟熟如人耕多生黄花紫草¶
　¶
　¶
　¶
　¶
<pb:KR3j0185_WYG_061-72b>¶
　¶
　¶
　¶
　¶
　¶
　¶
　¶
　説郛卷六十一下¶
