# -*- mode: mandoku-view; -*-
#+TITLE: 說郛
#+DATE: 2015-08-24 23:26:54.204919
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷六十三上
<pb:KR3j0185_WYG_063-1a>¶
欽定四庫全書¶
　説郛卷六十三上　　　　元　陶宗儀　撰¶
　　吳地記(陸廣㣲/)¶
按史記及吳越春秋自禹治水已後分定九州禹貢揚¶
州之域吳國四至東亘滄溟西連荆郢南括越表北臨¶
大江蓋吳國之本界也今郡在京師東南三千一百九¶
十里當磨竭斗牛之位列婺女星之分野從秦始皇併¶
吞六國之後至漢順帝永建四年有山隂縣人殷重獻¶
<pb:KR3j0185_WYG_063-1b>¶
䇿於帝請分江置兩浙詔司空王襲封從錢唐江中分¶
向東為㑹稽郡向西為吳郡至陳朝貞明元年改為吳¶
州隋文帝開皇九年改郡邑至横山東新立城郭(一云/隋開)¶
(皇十三年/却為蘇州)唐武徳七年移新州却復舊址升為望管鄉¶
七鄉一百九十四户一十四萬三(本作/二)千二(當作/三)百六¶
十一(闕/)税茶鹽酒等錢六十九萬二千八百八十五貫¶
七十六文¶
　吳縣九萬九千九百六十三貫七十三(本無/三字)文¶
<pb:KR3j0185_WYG_063-2a>¶
　長洲縣九萬八千五百七十六貫五百七十六文¶
　嘉興縣一十七萬八千七十六貫一百二十文¶
　崑山縣一十萬九千五百三貫七百三十八文¶
　常熟縣九萬七百五十貫七百七十四(本無/四字)文¶
　華亭縣七萬二千一百八十二貫四百三十一文¶
　海鹽縣四萬六千五百八十一貫五十八文¶
續添¶
　吳江縣三萬六千二百六十九貫一百文¶
<pb:KR3j0185_WYG_063-2b>¶
　使司割𨽻醬菜錢一十萬七千七百二十貫二百四¶
　(作/四)十六(作/八)文¶
　留蘇州軍事醬菜衣糧等錢一十七萬八千三百四¶
　十九貫九十八文(當作九/百二文)¶
　團練使軍資等三十(本無/十字)萬六(當作/七)千八百三十貫¶
　文送納(本無/納字)上都¶
地名甄胃水名通波城號闔閭臺曰姑蘇隩壤千里是¶
號全吳昔周太王三子長泰伯次仲雍次季厯厯生子¶
<pb:KR3j0185_WYG_063-3a>¶
昌有聖瑞太王有疾泰伯仲雍以入山採藥乃奔吳文¶
身㫁髪示不可用以讓季厯子昌立是為西伯即文王¶
也吳人義泰伯歸之為王泰伯三讓弟仲雍仲雍立號¶
勾吳(所居/地名)卒𦵏梅里(又名畨麗/今横山)而仲雍立仲雍生季簡¶
季簡生釋達釋達生固章固章卒其後至夀夢始别築¶
城為宮室於平門西北二里(基址/見存)自泰伯至夀夢十九¶
世夀夢生四子長諸樊次餘祭次餘昧次季札季札賢夀夢欲¶
立之札讓不可乃立諸樊諸樊卒吳人固立札札棄室¶
<pb:KR3j0185_WYG_063-3b>¶
而畊之野乃止封札延陵季子而餘祭立四年吳使季¶
子行聘諸國餘祭卒授弟季子讓逃去餘昧之子曰僚¶
立為諸樊之子公子光所弑在位十三年僚好炙魚非¶
専諸炙不食諸樊之子光譛以百金令専諸進魚上僚¶
置七首於炙魚中刺僚死子光簒立是為闔閭王又令¶
刺客要離袖劍殺吳公子慶忌即王僚子也季子厯三¶
年囬聞僚被殺乃匍匐往其墳號哭於是子光謝過於¶
季子季子曰茍先君無廢祀民無廢主社稷有奉乃吾¶
<pb:KR3j0185_WYG_063-4a>¶
君子哀死事生以待天命耳¶
闔閭城周敬王六年伍子胥築大城周迴四十二里三¶
十步小城八里二百六十步陸門八以象天之八風水¶
門八以象地之八卦吳都賦云通門二八水道六衢是¶
也西閶胥二門南盤蛇二門東婁匠二門北齊平二門¶
不開東門者為絶越之故也¶
閶門亦號破楚門吳伐楚大軍從此門出陸機詩曰閶¶
門勢嵳峩飛閣跨通波又孔子登山望東吳閶門歎曰¶
<pb:KR3j0185_WYG_063-4b>¶
吳門有白氣如練今置曳練坊及望舒坊因此胥門本¶
伍子胥宅因名石碑見存出太湖等道水陸二路今陸¶
廢門南三里有儲城越(疑作/吳)王貯糧處十五里有魚城¶
越王養魚處門西五里有越來溪¶
盤門古作蟠門嘗刻木作蟠龍以此鎮越又云水陸相¶
半㳂洄屈曲故名盤門又云吳大帝蟠龍故名門内有¶
武烈大帝廟在祀典東北二里有後漢破虜將軍孫堅¶
墳又有討虜將軍孫䇿墳¶
<pb:KR3j0185_WYG_063-5a>¶
蛇門南面有陸無水春申君造以禦越軍在已地以屬¶
蛇因號蛇門前漢梅福字子貞為南昌尉避王莽亂政¶
稱得仙棄妻子易姓名有人見福隠市卒即此門也¶
匠門又名干將門東南水陸二路今陸路廢出海道通¶
大萊㳂松江下滬瀆闔閭使干將於此鑄劍材五山之¶
精合五金之英使童女三百人祭爐神鼓槖金銀不銷¶
鐵汁不下其妻莫邪曰鐵汁不下曰有計干將曰先師¶
歐冶鑄劍之穎不銷親鑠耳以(闕/)　成物(闕/)　可女人¶
<pb:KR3j0185_WYG_063-5b>¶
聘爐神當得之莫耶聞語躍入爐中鐵汁出遂成二劍¶
雄號干將作龜文雌號莫邪鰻文餘鑄得三千竝號(闕/)¶
　文劍干將進雄劍於吳王而藏雌劍時時悲鳴憶其¶
雄也門南三里有葑門赤門有赤欄將軍墳在蛇門東¶
陸無水道故名赤門東南角又有魴鱮門吳曽&KR0008;鱮見¶
因號竝非八門之數也婁門本號疁門東南秦時有古¶
疁縣至漢王莽改為婁縣東南二里有漢吳郡太守朱¶
梁墳本名趙避後漢和帝諱改為梁今吳郡朱氏皆梁¶
<pb:KR3j0185_WYG_063-6a>¶
之後塘北有顧三老墳見存¶
齊門北通毗陵昔齊景公女聘吳太子終纍闔閭長子¶
夫差兄也齊女喪夫每思家國因號齊門後𦵏常熟海¶
隅山東南嶺與仲雍固章等墳相近𦵏畢化白龍沖天¶
而去今號為母塜墳門東二里有廬江太守闗臻墳¶
平門北面有水陸通毗陵子胥平齊大軍從此門出故¶
號平門東北三里有殷賢臣申公巫咸墳亦號巫門西¶
北二里有吳偏將軍孫武墳西北三里有醬醋城漢劉¶
<pb:KR3j0185_WYG_063-6b>¶
濞築東北三里有潁川太守陸宏墳¶
吳縣在望下秦始皇二十六年置漢王莽改秦徳縣陳¶
貞明元年後主復為吳縣隋開皇九年越國公楊素移¶
郡及縣於横山東五里今復移城内管鄉三十户三萬¶
(闕/)千三百六十一坊三十¶
吳公子慶忌墳在縣東北三十五里今呼慶墳¶
步隲墳在縣東北三里隲任吳為驃騎將軍代陸遜為¶
丞相有石碑見存臨頓橋西南¶
<pb:KR3j0185_WYG_063-7a>¶
周瑜墳在縣東二里瑜字公瑾廬江舒人仕吳大將軍¶
南郡太守美姿貎時年二十四吳中皆呼為周郎及孫¶
權稱號謂公卿曰非周公瑾不帝矣瑜少精思音樂雖¶
三爵之後樂有闕誤必知之則回顧時人謡曰曲有誤¶
周郎顧¶
顧野王墳在横山東平陸地遺言不起墳野王字休倫¶
仕陳武帝為門下侍郎博綜羣書廣捜經籍撰梁瑞應¶
圖七十卷御覽三百六十卷宫人各念一卷常隨駕行¶
<pb:KR3j0185_WYG_063-7b>¶
内人謂之着脚御覽¶
姑蘇臺在吳縣西南三十五里闔閭造經營九年始成¶
其臺髙三百丈望見三百里外作九曲路以登之射臺¶
在吳縣横山安平里¶
鴨城在吳縣東南二十里匠門外沙里中城東五里有¶
豨墳是吳王畜豨之所東二里有豆園吳王養馬處又¶
有鷄陂闔閭置豆園在陂東¶
織里今織里橋在麗娃鄉俗呼失履橋利娃鄉訛也¶
<pb:KR3j0185_WYG_063-8a>¶
澹臺湖在吳縣東南十里孔子弟子澹臺滅明字子羽¶
宅䧟為湖湖側有墳¶
夏駕湖夀夢盛夏乗駕納涼之處¶
鑿湖池置苑囿故今有苑橋之名¶
蔡經宅在吳縣西北五十步經後漢人有道術練大丹¶
服菖蒲得仙今蔡仙鄉即其隠處也¶
馮驩宅在吳縣東北二里五十步驩平原君門下客今¶
有彈鋏巷其墳在側石碑見存¶
<pb:KR3j0185_WYG_063-8b>¶
長洲縣望在郡下貞觀七年分吳縣界以苑為名地名¶
茂苑水名僊山鄉東一百里有秦時古疁王莽改為婁¶
縣北三里有甪溪廣八里深四丈西入太湖北四十二¶
里有湖廣四里深三丈縣北二十七里有岑陂夏駕陂¶
馬的陂(吳囤古/有此)管坊三十鄉三十户二萬三千七百¶
華池在長洲縣大雲鄉安昌里¶
華林園在長洲縣華林橋¶
南宫城在長洲縣干將鄉長樂里¶
<pb:KR3j0185_WYG_063-9a>¶
嘉興縣本號長水縣在郡南一百四十三里周敬王十¶
年置在谷口湖秦始皇二十六年重移改由拳縣景龍¶
二年嘉禾野生改嘉禾縣吳赤烏五年避吳王太子名¶
改嘉興縣前有晉妓錢塘蘇小小墓東五里有天心池¶
二里有㑹稽太守朱買臣墳西五百步有晉兵部尚書¶
徐恬宅捨為靈光寺縣北三十里有檇里池是吳越戰¶
敵處縣南一百里有語兒亭勾踐令范蠡取西施以獻¶
夫差西施於路與范蠡潜通三年始達於吳遂生一子¶
<pb:KR3j0185_WYG_063-9b>¶
至此亭其子一歳能言因名語兒亭越絶書曰西施亡¶
吳國後復歸范蠡同泛五湖而去北二十五里有長谷¶
亭入華亭縣西北行七十里有震澤今升縣望管鄉五¶
十户一萬七千五十四¶
崑山縣在郡東七十里地名全吳水名新陽貞觀十三¶
年分在吳縣東置縣南一百九十步有晉將軍袁山松¶
城隆安二年築時為吳郡太守以禦孫思軍在滬瀆池¶
濱半毁江中山松能楷書梁武帝評其書云山松書如¶
<pb:KR3j0185_WYG_063-10a>¶
深山道者見之往往縮頭卒贈司空將軍𦵏横山東二¶
里㑹昌四年升縣管鄉二十四户一萬三千九百八十¶
一¶
常熟縣在郡北一百里晉建安二年分吳縣海虞置本¶
號海虞縣至唐貞觀九年改常熟縣北一百九十步有¶
孔子弟子言偃宅中有聖井闊三尺深十丈傍有盟(即/壇)¶
(也/)盟北百步有浣沙石可方四丈縣北二里有海虞山¶
仲雍固章並𦵏山東嶺上闔閭三子長曰終纍婚齊女¶
<pb:KR3j0185_WYG_063-10b>¶
蚤亡亦𦵏此山山有二洞穴穴側有石壇周迴六十丈¶
山東二里有石室太公吕望避紂之處山西北三里有¶
越王勾踐廟郭西二里有夫差廟折姑蘇臺造管鄉二¶
十四户一萬三千八百二十¶
華亭縣在郡東一百六十里地名雲間水名谷水天寳¶
五年置葢晉元假陸遜宅造池亭華麗故名有陸遜陸¶
機陸瑁三墳在東南二十五里横山中有鶴鳴鶴唳𤣥¶
鶴管鄉二十二户一萬二千七百八十¶
<pb:KR3j0185_WYG_063-11a>¶
海鹽縣在郡東南二百二十里地名殷水水名福見秦¶
始皇二十六年置陷為柘湖又改武元縣湖為當湖隆¶
安五年改東武洲移在故邑上咸康七年改禦越復號¶
海鹽縣陳貞明元年割屬鹽官廣徳七年𨽻歸嘉興景¶
隆二年重置光天二年廢開元五年刺史張廷珪奏請¶
重置縣東十一里有晉穆公何皇后宅十五里有公孫¶
挺陳開強顧冶子三墳俱事齊景公勇烈有功於景公¶
為晏子餽以桃二顆令言功三人同日而死𦵏于此縣¶
<pb:KR3j0185_WYG_063-11b>¶
東南三十里有秦柱山有五百童女避秦始皇難於此¶
後竝得仙縣西五里有㑹稽山是陸華兄弟尋金牛之¶
處管鄉一十五户一萬三千二百㑹昌四年升為縣¶
虎丘山避唐太祖諱改為武丘又名海湧山在吳縣西¶
北九里二百步闔閭𦵏此山中發五郡之人作塜銅槨¶
三重水銀灌體金銀為坑史記云闔閭塜在吳縣閶門¶
外以十萬人治塜取土臨湖𦵏經三日白虎踞其上故¶
名虎丘山吳越春秋云闔閭𦵏虎丘十萬人治𦵏經三¶
<pb:KR3j0185_WYG_063-12a>¶
日金精化為白虎蹲其上因號虎丘秦始皇東廵至虎¶
丘求吳皇寳劍其虎當墳而踞始皇以劍擊之不及悞¶
中于石(遺跡/尚存)其虎西走二十五里忽失扲今虎疁唐諱¶
虎錢氏諱疁改為滸墅劍無復獲乃陷成池古號劍池¶
池傍有石可坐千人號千人石其山本晉司徒王珣與¶
弟司空王珉之别墅咸和二年舍山為東西二寺立祠¶
於山寺側有貞娘墓吳國之佳麗也行客才子多題詩¶
墓上有舉子鐔銖作詩一絶其後人稍稍息筆¶
<pb:KR3j0185_WYG_063-12b>¶
花山在吳縣西三十里其山蓊鬱幽邃晉太康二年生¶
千葉石蓮花因名山東二里有胥𦵏亭吳越闔閭置亭¶
東二里有舘娃宫吳人呼西施作娃夫差置今靈巖山¶
是也晉太尉陸玩舍宅置寺宫傍有石皷大三十圍吳¶
志云其鼓有兵則鳴晉隆安二年賊孫思作亂鼓鳴山¶
上有池旱亦不涸中有蒓甚美夏食之則去熱吳中以¶
為佳品¶
支硎山在吳縣西十五里晉支遁字道林嘗隠於此山¶
<pb:KR3j0185_WYG_063-13a>¶
後得道乗白馬升雲而去山中有寺號曰報恩梁武帝¶
置¶
岝㟧山在吳縣西十二里吳王僚𦵏此山中有寺號思¶
益梁天監二年置¶
餘杭山又名四飛山在吳縣西三十里有漢豫章太守¶
陸烈墳東二里有漢山隂縣令陸寂墳山有白土如玉¶
甚光潤吳中每年取以充貢號曰石脂亦曰白堊白磰¶
東三里有夫差義子墳十八所¶
<pb:KR3j0185_WYG_063-13b>¶
横山又名據湖山在吳縣西南十六里中有朱植墳及¶
晉門下侍郎陸雲公墳¶
鷄籠山在吳縣西三十里以形似鷄籠因名晉太康二¶
年司空陸玩𦵏此山掘地得石鳯飛出今鳯凰墩是也¶
陸玩字君瑶為左僕射蘇峻之難與兄曄隨帝在石頭¶
城以&KR0110;玩吳民之望不敢加逼遷既登公輔嘗歎息謂¶
賓客曰我為三公是天下無人其謙抑若是疾薨以佐¶
命之勲特置七十家守墳子納字祖言(訥玩之弟/子訥誤也)清操¶
<pb:KR3j0185_WYG_063-14a>¶
絶俗不改素業為吳興守至郡不受俸禄征討大都督¶
謝安詣訥殊無供辦茶果清談而退終尚書令亦𦵏此¶
山¶
昇猶山在吳縣西二十里吳太宰嚭所𦵏嚭楚伯州犂¶
之孫楚誅伯州犂奔吳吳以為大夫䜛佞夫差而誅子¶
胥后句踐滅吳誅嚭以其不忠也¶
女墳湖在吳縣西北六里越絶書曰夫差小女字幼玉¶
見父無道輕士重色其國必危遂願與書生韓重為偶¶
<pb:KR3j0185_WYG_063-14b>¶
不果結怨而死夫差思痛之金棺銅槨𦵏閶門外其女¶
化形而歌曰南山有鳥北山張羅鳥既髙飛羅當奈何¶
志欲從君䜛言孔多悲怨成疾沒身黄坡又趙曄吳越¶
春秋云闔閭有女哀怨王先食蒸魚乃自殺王痛之厚¶
𦵏於閶門外其女化為白鶴舞於吳市千萬人觀之後¶
陷成湖今號女墳湖流杯亭在女墳湖西二百步闔閭¶
三月三日泛舟遊賞之處¶
太湖按漢書志云爾雅九藪曰吳越之間有具區郭璞¶
<pb:KR3j0185_WYG_063-15a>¶
云今吳縣西南太湖即震澤也中有包山去縣一百三¶
十里其山髙七十丈周迴四百里下有洞庭穴潜行水¶
底無所不通號為地脈又有大小二雷山按越絶書曰¶
太湖周迴三萬六千頃亦曰五湖虞翻云太湖有五道¶
之别故謂之五湖國語曰吳越戰於五湖在笠澤一湖¶
耳張勃吳録云五湖者太湖之别名以其周行五百里¶
以五湖為名周處風土記曰舜漁澤之所也揚州記曰¶
太湖一名震澤一名洞庭今湖中包山有石穴其深莫¶
<pb:KR3j0185_WYG_063-15b>¶
知其極即十大洞天之第九林屋洞天也洞庭山記曰¶
洞庭有二穴東南入洞幽&KR0201;莫測昔闔閭使令威丈人¶
尋洞秉燭晝夜而行繼七十日不窮而返啓王曰初入¶
洞口狹隘傴僂而入約數里忽遇一石室可髙二丈常¶
垂津液内有石牀枕硯石几上有素書三卷持回上於¶
闔閭不識乃請孔子辯之孔子曰此夏禹之書竝神仙¶
之事言大道也王又令再入經二十日却返云不似前¶
也唯上聞風水波濤又有異蟲撓人撲火石燕蝙蝠大¶
<pb:KR3j0185_WYG_063-16a>¶
如鳥前去不得丈人姓毛名萇號曰毛公今洞庭有毛¶
公宅石室并壇存焉¶
松江一名松陵又名笠澤(闕/)　　　越伐吳禦之笠澤¶
其江之源連接太湖一江東南流五十里入小湖一江¶
東北二百六十里入於海一江西南流入震澤此三江¶
之口也咸仲云松容也容裔之貎尚書云三江既入震¶
澤底定是也晉張翰仕齊王冏在京師見秋風起思松¶
江鱸魚鱠遂命駕東歸俄而冏敗人皆謂之見機卒𦵏¶
<pb:KR3j0185_WYG_063-16b>¶
横山東五里¶
唐曹恭王廟在松江恭王太宗第十四子調露元年則¶
天皇后出為蘇州刺史¶
百口橋後漢郡人顧訓家有百口五世同居鄉人効之¶
共議近宅造百口橋以彰孝義也¶
乗魚橋在交讓瀆郡人丁法海與琴髙友善髙世不仕¶
共營東皋之田時歳大稔二人共行田畔忽見一大鯉¶
魚長可丈餘一角兩足雙翼舞於髙田法海試上魚背¶
<pb:KR3j0185_WYG_063-17a>¶
静然不動良久遂下請髙登魚背乃舉翼飛騰沖天而¶
去¶
琴髙宅在交讓瀆法海寺西五十步法海寺濟陽丁法¶
海舍宅所置法海蓋丁令威之裔殿西浮圖下有令威¶
煉丹井也¶
皋橋在吳縣北三里有五十步漢議郎皋伯通字奉卿¶
所居因名伯通卒𦵏胥門西二百步號伯通墩髙士梁¶
鴻隠居伯通廡下為人賃舂每歸妻為具食舉案齊眉¶
<pb:KR3j0185_WYG_063-17b>¶
伯通察而異之曰彼傭能使其妻敬之如此非凡人也¶
舍於家鴻潜閉門著書十餘篇疾困告主人曰昔延陵¶
君𦵏子嬴博之間不歸鄉里慎勿令我子持喪歸去乃¶
卒伯通等求𦵏地於吳要離塜傍咸曰要離烈士伯鸞¶
清髙宜令相近𦵏畢妻子歸扶風¶
都亭橋夀夢於此置都驛招四方賢客基址見存¶
炭渚橋吳時海渚通源後沙漲為陸基址見存¶
定跨橋闔閭於行苑内置游賞之處基址見存¶
<pb:KR3j0185_WYG_063-18a>¶
重𤣥寺梁衛尉卿陸僧瓚天監二年旦暮見住宅有瑞¶
雲重重覆之遂奏請舍宅為重雲寺臺省誤冩為重𤣥¶
時賜大梁廣徳重𤣥寺¶
乾元寺晉髙士戴顒舍宅置乾元初蘇州節度採訪使¶
鄭桂清書額奉敕依年號為乾元寺¶
通𤣥寺吳大帝孫權吳夫人舍宅置晉建興二年郡東¶
南二百六十里有滬瀆漁人夜見海上光明照水徹天¶
明日覩二石神像浮水上衆言曰水神也以三牲日祝¶
<pb:KR3j0185_WYG_063-18b>¶
迎之像背身泛流而去時郡有信士朱應及東陵寺尼¶
率衆香花鐘磬入海迎之載入郡城像至通𤣥寺前諸¶
寺競爭數百人牽拽不動衆議𤣥像應居此寺言畢數¶
人舁試像乃輕舉便登寳殿神驗屢彰光明七日七夜¶
不絶梁簡文帝制石佛碑曰有迦葉佛維衛佛梵字刻¶
於像背唐東宫長史陸柬之書碑載初九年則天皇后¶
遣使送珊瑚鏡一面鉢一副宣賜供養兼改通𤣥寺為¶
重雲寺開元五年兼賜金魚字額舊通𤣥寺移鹽官縣¶
<pb:KR3j0185_WYG_063-19a>¶
東四十里鮑郎市其後像失一軀後人造一軀以竝之¶
龍光寺梁天監二年金紫光禄大夫(闕/)　舍宅置陸柬¶
之書額¶
永定寺梁天監三年蘇州刺史吳郡顧彦先舍宅置陸¶
鴻漸書額¶
宴聖寺梁天監三年司徒沈長史吳郡張融舍宅置右¶
衛翊陸逺書額¶
禪房寺宋建武元年蘇州刺史張岱舍宅置吳郡陸曾¶
<pb:KR3j0185_WYG_063-19b>¶
書額¶
流水寺吳郡陸襄舍宅置三殿三樓髙僧清閑建吳郡¶
縣令田業伯葉書額¶
唐慈寺宋建武元年髙士將軍舍宅置¶
朱明寺晉隆安二年郡人朱明孝義立身而家大富與¶
弟同居弟妻言樹壊欲棄兄異居明知弟意乃以金帛¶
餘糓盡給與弟唯留空宅忽一夕狂風驟雨悉吹財帛¶
還歸明宅弟與妻羞見鄉里自盡明乃舍宅為寺號朱¶
<pb:KR3j0185_WYG_063-20a>¶
明寺¶
般若臺晉穆疾何曾置内有水池石橋銅像一軀髙一¶
丈六尺髙士戴顒建唐景龍二年有神光現數日不歇¶
奉敕改神景寺東北有般若橋因寺而名¶
崇福寺梁天監三年武帝置周朝廢之寳應元年重置¶
龍興寺則天皇后置御書額八方開元五年再興此寺¶
刺史張廷珪模勒御書于碑¶
慈悲寺齊永明二年吳人薛曇舍宅置宋周曇卒遺言¶
<pb:KR3j0185_WYG_063-20b>¶
遷其靈柩於殿下¶
陸卿寺梁庄舍宅置¶
崇善玉芝二觀竝天監二年置¶
　　右館八所¶
全吳　　　通波　　　龍門　　　臨頓¶
升羽(帯城橋/二百步)烏鵲(在郡南/髙橋)江風(渇馬/港是)　夷亭(養魚/之亭)¶
　　右坊三十六所¶
通波　　　三讓　　　水浮　　　闔閭¶
<pb:KR3j0185_WYG_063-21a>¶
坤維　　　館娃　　　調啁　　　平權¶
金風　　　南宫　　　通闗　　　葢簮¶
吳越　　　白賁　　　南記　　　長干¶
望館　　　曳練　　　萇楚　　　處暑¶
常縣　　　白華　　　即次　　　甘節¶
吳渝　　　洊雷　　　義和　　　噬嗑¶
嘉魚　　　陋燭¶
　已上三十坊在吳縣¶
<pb:KR3j0185_WYG_063-21b>¶
遷善　　　旌孝　　　儒教　　　繡衣¶
太𤣥　　　黄鸝　　　玉鉉　　　布徳¶
立義　　　孫君　　　青陽　　　建善¶
從義　　　迎春　　　載耜　　　開水¶
麗澤　　　釋菜　　　和令　　　(闕/)則¶
南政　　　仲吕　　　必大　　　豸冠¶
八貂　　　同仁　　　天宫　　　布農¶
富春　　　循陔¶
<pb:KR3j0185_WYG_063-22a>¶
　已上三十坊在長洲縣¶
周太王三子長曰泰伯次曰仲雍次曰季厯季厯賢而¶
生聖子文王昌昌必有天下故泰伯以天下三讓於季¶
厯焉周與吳皆后稷之後姓姬氏吳國泰伯在位四十¶
九年無子弟仲雍立¶
　周繇王在位三十七年(子熊遂立之/)¶
　熊遂在位四十九年(子早軫立之/)¶
　早軫在位五十九年(子&KR0833;吾立之/)¶
<pb:KR3j0185_WYG_063-22b>¶
　&KR0833;吾在位三十八年(子闕兄夷處立之/)¶
　夷處在位三十九年(姪壁羽立之/)¶
　壁羽在位三十六年(子齊𤣥立之/)¶
　齊𤣥在位五十年(子柯盧立之/)¶
　柯盧在位二十七年(弟柯轉立之/)¶
　柯轉在位二十四年(子嬌夷立之/)¶
　嬌夷在位二十四年(姪鴟夷立之/)¶
　鴟夷在位三十年(子界嗣立之/)¶
<pb:KR3j0185_WYG_063-23a>¶
　界嗣在位三十五年(子知濟立之/)¶
　知濟在位二十七年(子諸樊立之/)¶
　餘祭在位十七年(子夷昩立之/)¶
　餘昧在位二十一年(子僚立之/)¶
　子僚在位十三年(堂弟子光立之/)¶
　子光在位二十年(子光諸樊之子殺僚簒/位號闔閭子夫差立之)¶
　夫差在位二十三年(為越王句踐/所殺國滅)¶
　　已上計二十五王治國總六百二十四年¶
<pb:KR3j0185_WYG_063-23b>¶
羅城作亞字形周敬王六年丁亥造至今唐乾符三年¶
丙申凡一千八百九十五年其城南北長十二里東西¶
九里城中有大河三横四直蘇州名標十望地號六雄¶
七縣八門皆通水陸郡郭三百餘巷吳長二縣古坊六¶
十虹橋三百有餘地廣人繁民多殷富古踪靈跡實異¶
事後因王郢叛亂羅城乃以重修今姑纂成圖畫以俟¶
後來者添修矣¶
<pb:KR3j0185_WYG_063-24a>¶
　　遊城南注(張禮/)¶
元祐改元季春戊申明微茂中同出京兆之東南門¶
　唐皇城之安上門也至徳二載改為先天門尋復舊¶
　肅宗以禄山國讐惡聞其姓京兆坊里有安字者率¶
　易之　續注曰志總序云唐開元元年改雍州為京¶
　兆府以京城為西京天祐元年昭宗東遷降為佑國¶
　軍梁開平元年改府曰大安越二年改軍曰永平後¶
　唐同光元年復為西京晉天福元年改軍曰晉昌漢¶
<pb:KR3j0185_WYG_063-24b>¶
　乾祐元年改軍曰永興其府名皆仍舊有宋因之故¶
　其南北相值之街亦曰安上¶
厯興道務本二坊¶
　興道坊在安上門街之西景龍三年改瑶林坊務本¶
　坊在安上門街之東與興道坊相對景龍二年改玉¶
　樓坊景雲元年並復舊二坊之地今為京兆東西門¶
　外之草市餘為民田¶
由務本西門入聖容院觀薦福寺塔¶
<pb:KR3j0185_WYG_063-25a>¶
　聖容院蓋唐薦福寺之院也今為二寺寺之浮圖今¶
　正謂之薦福寺塔尚存焉其寺文明元年立謂之大¶
　獻佛寺天授元年改為薦福寺景龍中宫人率出錢¶
　起塔十五層　續注曰貞祐乙亥歳塔之纒腰尚存¶
　辛卯遷徙廢蕩殆盡惟磚塔在焉¶
南行至永樂坊¶
　即横岡之第五爻也今謂之草場坡古場存焉隋宇¶
　文愷城大興以城中有六大岡東西横亘象乾之六¶
<pb:KR3j0185_WYG_063-25b>¶
　爻故于九二置宫室以當帝王之居九三置百司以¶
　應君子之數九五貴位不欲常人居之故置𤣥都觀¶
　大興善寺以鎮之𤣥都觀在崇業坊大興善寺在靖¶
　善坊其岡與永樂坊東西相直長安志云坊東有裴¶
　度宅度欲入朝有張權輿上疏云度名應圖䜟宅據¶
　岡原蓋嘗有人與度作䜟云非衣小兒坦其腹天上¶
　有口被驅逐言度曾討淮西平吳元濟宅據岡原與¶
　興善𤣥都相連故也¶
<pb:KR3j0185_WYG_063-26a>¶
東南至慈恩寺少遲登塔觀唐人留題¶
　寺本隋無漏寺貞觀二十一年髙宗在春宫為文徳¶
　皇后立為慈恩寺永徽三年沙門𤣥奘起塔初惟五¶
　層磚表土心效西域窣堵波即袁宏漢記所謂浮圖¶
　祠也長安中摧倒天后及王公施錢重加營建至十¶
　層其云鴈塔者天竺記達嚫國有迦葉佛伽藍穿石¶
　山作塔五層最下一層作鴈形謂之鴈塔蓋此意也¶
　嘉話錄謂張莒及進士第間行慈恩寺因書同年姓¶
<pb:KR3j0185_WYG_063-26b>¶
　名于塔壁後以為故事按唐登科記有張台無張莒¶
　台于大中十三年崔鉶下及第馮氏引之以為自台¶
　始若以為張莒則台詩已有題名之説焉塔自兵火¶
　之餘止存七層長興中西京留守安重霸再修之判¶
　官王仁裕為之記長安士庶每嵗春時逰者道路相¶
　屬熙寧中富民康生遺火經宵不滅而遊人自此衰¶
　矣塔既經焚塗圬皆剝而磚始露焉唐人墨迹於是¶
　畢見今孟郊舒元輿之類尚存至其它不聞於後世¶
<pb:KR3j0185_WYG_063-27a>¶
　者蓋不可勝數也　續注曰正大遷徙寺宇廢毁殆¶
　盡惟一塔儼然塔之東西兩龕唐禇遂良所書聖教¶
　序及唐人題名記碑刻存焉西南一里許有西平郡¶
　王李公晟先廟碑工部侍郎張彧撰建業韓秀弼八¶
　分書字畫厯厯可讀¶
倚塔下瞰曲江宫殿樂逰燕喜之地皆為野草不覺有¶
黍離麥秀之感¶
　江以水流屈曲故謂之曲江其深處下不見底司馬¶
<pb:KR3j0185_WYG_063-27b>¶
　相如賦曰臨曲江之隑洲葢其地也劇談曰曲江本¶
　秦隑洲唐開元中疏鑿為勝境江故有泉俗謂之漢¶
　武泉又引黄渠之水以漲之泉在江之西旱而禱雨¶
　有應今為濱江農家湮塞然春秋積雨池中猶有水¶
　焉黄渠水出義谷北上少陵原西北流經三像寺鮑¶
　陂之東北今有亭子頭故廵渠亭子也北流入鮑陂¶
　鮑陂隋改曰杜陂以其近杜陵也自鮑陂西北流穿¶
　蓬萊以注之曲江由西北岸直西流經慈恩寺而西¶
<pb:KR3j0185_WYG_063-28a>¶
　歐陽詹曲江記其略曰茲地循原北峙迴岡旁轉圓¶
　環四匝中成坎窞窙&KR1038;港洞生泉翕源東西三里而¶
　遥南北三里而近崇山濬川鈎結盤䕶不南不北湛¶
　然中停蕩惡含和厚生蠲疾涵虚抱景氣象澄鮮滌¶
　慮延歡棲神育靈觀此可得其槩矣唐進士新及第¶
　者往往汎舟逰宴于此文宗時曲江宫殿廢十之九¶
　帝因誦杜甫哀江頭之詩慨然有意復升平故事太¶
　和九年𤼵左右神䇿軍三千人疏濬修紫雲樓彩霞¶
<pb:KR3j0185_WYG_063-28b>¶
　亭仍勅諸司有力建亭館者官給閒地任營造焉今¶
　遺址尚多存者江水雖涸故道可因若自甫張村引¶
　黄渠水經鮑陂以注曲江則江景可復其舊不然疏¶
　其已塞之泉渟瀦歳月亦可觀矣樂遊原亦田園在¶
　曲江之北即秦宜春院也漢宣帝起樂逰廟因以為¶
　名在唐京城内每歳晦日上已重九士女咸此登賞¶
　袚褉樂逰之南曲江之北新昌坊有青龍寺北枕髙¶
　原前對南山為登眺之絶勝賈島所謂行坐見南山¶
<pb:KR3j0185_WYG_063-29a>¶
　是也¶
出寺涉黄渠上杏園望芙蓉園西行過杜祁公家廟¶
　杏園與慈恩寺南北相直唐新進士多逰宴於此芙¶
　蓉園在曲江之西南隋離宫也與秦園皆秦宜春下¶
　苑之地園内有池謂之芙蓉池唐之南苑也杜祁公¶
　家廟咸通八年建石室尚存俗曰杜相公讀書堂其¶
　石室曰藏書龕　續注曰石室奉安神主之室也¶
出啓夏門覽南郊百神靈星三壇¶
<pb:KR3j0185_WYG_063-29b>¶
　啓夏門唐皇城之南門也北當皇城之安上門少西¶
　葢京城之南凡三門中曰明徳門今謂之五門西曰¶
　安化門今為之三門此其東門也三壇在門外西南¶
　二里百神靈星二壇頗毁而圓丘特完南一里有蓮¶
　花村未詳其所以名也　續注曰少西北有唐贈户¶
　部尚書楊貞公瑒廟碑晉公李林甫撰王曾書王敬¶
　從題額次東南有唐相國令狐氏廟碑太和三年劉¶
　禹錫撰并書陳錫篆額楊氏苗裔太和間尚盛人呼¶
<pb:KR3j0185_WYG_063-30a>¶
　為廟坡楊辛夘遷移後無聞焉¶
次杜光村¶
　杜光村有義善寺俗謂之杜光寺貞觀十九年建葢¶
　杜順禪師所生之地順觧華嚴經著法界觀居華嚴¶
　寺證圓寂今肉身在華嚴寺¶
東南厯仇家庄¶
　庄即唐宦官仇士良别業也士良死籍沒其家後晉¶
　錫晉昌軍節度使安彦威安氏子孫世守之士良墓¶
<pb:KR3j0185_WYG_063-30b>¶
　碑俱存其南為郭子儀墓西南長孫無忌之墓碑皆¶
　斷仆　續注曰撫定後府南趙牛里皓陽觀主李可¶
　貞喬志朴相過語余觀西北有二大碑云是郭氏墓¶
　碑他日往觀其一夀州刺史郭敬之神道碑敬之字¶
　敬之子儀父也以子儀貴贈太保徐國公碑額御題¶
　韓國公苗晉卿撰序蕭華書其一郭氏所尚昇平公¶
　主墓碑書撰姓名失傳¶
過髙望西南行至蕭灌墓讀碑¶
<pb:KR3j0185_WYG_063-31a>¶
　灌嵩之父也碑乃明皇題額張説為文梁升卿書嵩¶
　墓别𦵏張曲¶
由趙村訪章敬寺基經撥川王論弓仁墓¶
　五代周太子太師致仕皇甫𤣥庄在趙村建隆二年¶
　置墓在村東碑在其庄内章敬寺長安志曰在通化¶
　門外本魚朝恩庄也後為章敬皇后立寺故以為名¶
　殿宇總四千一百三十間分四十八院以曲江亭館¶
　華清宫觀風樓百司行解及將相沒官宅舍給其用¶
<pb:KR3j0185_WYG_063-31b>¶
　今此基不甚侈且輿志所載地里不同豈四十八院¶
　之一耶論弓仁者吐蕃普贊之族也世相普贊戎言¶
　謂宰相為論因以為氏聖厯三年以所統吐渾七千¶
　帳降唐累有戰功死贈撥川王𦵏趙村張説為碑今¶
　已毁仆字無存者獨其題額在焉¶
下勲䕃坡入牛頭寺登長老文公禪堂夜宿寺之南軒¶
　勲䕃坡今牛頭寺之坡也寺即牛頭山第一祖遍照¶
　禪師之居也貞元十一年建内有徐士龍所撰碑太¶
<pb:KR3j0185_WYG_063-32a>¶
　平興國中改寺曰福昌元豐癸亥長老道文自南方¶
　來居于寺之北堂其南軒為延客之所今有朱公掞¶
　題壁¶
己酉謁龍堂循清明渠而西至皇子陂徘徊久之¶
　龍堂在牛頭寺之西寺故有龍泉塔院此堂即其地¶
　也泉北有塔俗稱龍堂坡地甚平衍中多植杏謂之¶
　杏花坪見杜詡勝遊録清明渠隋開皇初引沉水西¶
　北流屈而東流入城當大安坊南街又東流至安樂¶
<pb:KR3j0185_WYG_063-32b>¶
　坊入京城今其渠自朱坡東南分流水穿杜牧之九¶
　曲池循坡而西經牛頭寺下穿韓符庄西過韋曲至¶
　渠北村西北流入京城皇子陂又在龍堂之西秦𦵏¶
　皇子於陂起塜塜於陂北原上因以名之隋文帝改¶
　永安坡唐復舊¶
覽韓鄭郊居至韋曲扣堯夫門上逍遥公讀書臺尋所¶
謂何將軍山林而不可見因思唐人之居城南者往往¶
舊蹟湮没無所考求豈勝遺恨哉¶
<pb:KR3j0185_WYG_063-33a>¶
　韓店即韓昌黎城南雜題及送子符讀書之地今為¶
　里人楊氏所有鑿洞架閣引泉為池穿地得大鳴起¶
　信論碑之上篇鄭谷庄在坡之西今為里人李氏所¶
　有韋曲在韓鄭庄之北堯夫進士韋師錫之字也世¶
　為韋曲人逺祖夐後周時居此蕭然自適與族人處¶
　𤣥及安定梁曠為放逸之友時人慕其閑素號為逍¶
　遥公明帝貽之詩曰香動秋蘭佩風飄蓮葉衣北史¶
　有傳今其讀書臺儼然屹立逍遥谷則在驪山西南¶
<pb:KR3j0185_WYG_063-33b>¶
　葢亦慕夐而名之也杜甫何將軍山林詩有不識南¶
　塘路今知第五橋又曰憶過楊栁渚走馬定昆池今¶
　第五橋在韋曲之西與沈家橋相近定昆池在韋曲¶
　之北楊栁渚今不可考南塘按許潭詩云背嶺枕南¶
　塘其亦在韋曲之左右乎嘗讀唐人詩集岑嘉州有¶
　杜陵别業終南别業而石鼈谷髙冠谷皆有其居郎¶
　士元有吳村别業段覺有杜村閒居元微之亦有終¶
　南别業蕭氏有蘭陵里梁升卿有安定庄今皆湮没¶
<pb:KR3j0185_WYG_063-34a>¶
　謾不可尋葢不特何將軍山林而已¶
晩抵申店李氏園亭夜宿祁子虚書舍¶
　申店夾潏水之兩溪李氏名之邵字公材嘗為進士¶
　祁子虛名(闕/)　　人婿也園之東有閣曰秘春北有¶
　小軒曰明月¶
庚戌子虚邀飲韋氏㑹景堂及門主人出迓明微以為¶
不足子虚道其景且誦其詩明微聞之始入其奥¶
　韋氏名宗禮字中伯世為下杜人葢唐相之裔家失¶
<pb:KR3j0185_WYG_063-34b>¶
　其譜不知為何房城南諸韋聚處韋曲宜其屬系系¶
　易知然或東眷或西眷或逍遥公或鄭公或東陂公¶
　或龍門公不知其實何房也中伯博學好古葺治園¶
　亭竒花異草中莫不有日與賓客宴逰朝奉郎白序¶
　題其堂曰㑹景中伯圃中有對金竹其狀與對青相¶
　似長安有此竹者惟處士蘇季明張思道與中伯三¶
　家而已¶
復相率濟潏水陟神禾原西望香積寺塔原下有樊川¶
<pb:KR3j0185_WYG_063-35a>¶
御宿之水交流謂之交水西合於澧北入於渭¶
　長安志曰潏水今名泥水一作坃水自南山流至皇¶
　子陂今潏水不至皇子陂由𤓰州村附神禾壍上穿¶
　申店而原愈髙鑿原而通深至八九十尺俗謂之坃¶
　河是也𤓰洲村之東北原上潏水北岸上尚有川流¶
　故道西北過張王村之東又西北經内家橋又西北¶
　經下杜城過沈家橋杜城之西有丈八溝即杜子美¶
　陪諸公子納涼遇雨之地潏水上原西北流而合御¶
<pb:KR3j0185_WYG_063-35b>¶
　宿川水是名交水在香積寺之西南香積寺唐永隆¶
　二年建中多石象塔磚中裂院中荒涼人鮮遊者¶
下原訪劉希古過𤓰洲村¶
　劉希古名舜才為進士不第退居申店潏水之隂𤓰¶
　洲村俗以為牧之種𤓰之地予讀許渾集有和淮南¶
　相公重逰𤓰洲别業詩淮南相公杜佑也佑三子師¶
　損式方從郁牧之從郁子也由此考之在佑已有𤓰¶
　洲别業則非牧之種𤓰地明矣今村南原上有𤓰洲¶
<pb:KR3j0185_WYG_063-36a>¶
　墓豈始有𤓰洲人居此而名之耶亦猶長安縣有髙¶
　麗曲因髙麗人居之而名也¶
復涉潏水逰范公五居¶
　范公庄本唐岐國杜公佑郊居也門人權徳輿為之¶
　記纂敘幽勝極其形容舊史稱佑城南樊川有桂林¶
　亭卉木幽邃佑日與公卿宴集其間元和七年佑以¶
　太保致仕居此式方𫝊又云杜城有别墅亭館林池¶
　為城南之最牧之之賦亦曰予之思歸兮走杜陵之¶
<pb:KR3j0185_WYG_063-36b>¶
　西道巖曲泉深地平木老隴雲秦樹風髙霜早周臺¶
　漢園斜陽衰草其地有九曲池池西有玉釣亭許渾¶
　詩所謂九曲池西望月來池蹟尚存亭則不可考也¶
　又其地有七葉樹每朶七葉因以為名羅隠詩所謂¶
　夏牕七葉連簷暗是也以是求之其景可知矣此庄¶
　向為杜氏所有後歸尚書郎胡拱辰熙寧中侍御史¶
　范巽之買此庄于胡故俗謂之御史庄中有溪栁巖¶
　軒江閣圃堂林館故又謂之五居¶
<pb:KR3j0185_WYG_063-37a>¶
東上朱坡憇華巖寺下瞰終南之勝霧巖玉案圭峰紫¶
閣粲在目前不待足履而盡也¶
　朱坡在御史庄東華寺寺西牧之朱坡三絶句極言¶
　其景華巖寺貞觀中建寺之北原下瞰終南可盡其¶
　勝岑參詩所謂寺南幾千峰峰翠青可掬是也終南¶
　一名太乙一名地肺闗中記曰終南太乙左右三百¶
　里内為福地栁宗元碑曰據天之中在都之南西至¶
　於褒斜又西至於隴首以臨於(闕/)東至於商顔又東¶
<pb:KR3j0185_WYG_063-37b>¶
　至於太華以距於闗秦末四皓隠於其間後因立廟¶
　唐文宗詔建終南山祠冊為廣恵公圭峰紫閣在祠¶
　之西圭峰下有草堂寺唐僧宗密所居因號圭峰禪¶
　師紫芝之隂即渼陂杜甫詩曰紫閣峰隂即渼陂是¶
　也太乙在祠之東霧巖玉案附麗而列二峰之間有¶
　氷井經暑不消長安歳不藏氷夏則取氷於此紫閣¶
　之東有髙觀峪岑參作髙冠蔣之竒作髙官未知孰¶
　是¶
<pb:KR3j0185_WYG_063-38a>¶
已而子虚希古開樽三門寺僧子齊出詩凡七百篇皆¶
詠寺焉予賞蘇子美詩明微吟唐僧子蘭詩疎鐘揺雨¶
脚積雨浸雲容之句及讀相國陳公悔把吾廬寄杜城¶
之言則又知華巖之為勝也酒闌過東閣閣以華巖有¶
所蔽而登覽勝之真如塔在焉謂之東閣以西有華巖¶
寺故也今為草堂别院¶
　長安志曰真如塔在華巖寺今其塔在東閣法堂之¶
　北壁間二石記皆唐刻也具載華巖寺始末則華巖¶
<pb:KR3j0185_WYG_063-38b>¶
　東閣本一寺也不知其後何以𨽻草堂焉¶
下閣至澄襟院院引北岩泉水架竹落庭注石盆¶
徹可挹使人不覺頓忘俗意時子虚希古先歸院之東¶
元醫之居也予與明微宿焉¶
　澄襟院唐左行僧錄遍覺大師智慧之塔院也碑云¶
　起塔於萬年縣神禾鄉孫村今屬鴻固鄉元醫世為¶
　樊川人其居北倚髙坡泉聲泠泠竹隂相接圃中植¶
　花穴洞巖間架閣池上茂林修竹與之隠映真有幽¶
<pb:KR3j0185_WYG_063-39a>¶
　勝之趣　續注曰澄襟院水久涸今為長濱濱巨源¶
　衣鉢院莊則金興定辛巳間尚為元氏之居遷徙後¶
　遂無聞焉近代李構即庄建閣鑿洞立三清像遂呼¶
　為三清閣兵後髙竇老奉披雲真人為十方院門人¶
　樊志髙盡有元莊典刑雖在盛事則廢¶
辛亥厯廢延興寺過夏侯村王白二庄林泉¶
　延興寺在楊萬坡斷碑遺址瓦礫遍地興廢之由無¶
　可考今為里人劉氏所有竹木森蔚泉流清淺景勝¶
<pb:KR3j0185_WYG_063-39b>¶
　元醫之居但不葺治耳駙馬都尉王銑林泉在延興¶
　寺之東與朝奉郎白序為隣王氏林泉久不治白字¶
　聖均莊有揮金堂順年堂疑夢室醉吟菴翠屏閣寒¶
　泉亭辛夷亭桂嵓亭今為王員外家所有¶
東次杜曲前瞻杜固盤桓移時¶
　唐史稱杜正倫與城南諸杜素逺求通譜不許衘之¶
　世傳杜固有王氣諸杜居之衣冠世美及正倫執政¶
　建言鑿杜固通水以利人既鑿川流如血閲十日方¶
<pb:KR3j0185_WYG_063-40a>¶
　止自是南杜稍不顯居杜固者謂之南杜以北有杜¶
　曲故也杜固今謂之杜坡所鑿之處崖塹尚存俗曰¶
　馬塴崖或曰鳯凰嘴不知何謂也杜氏世𦵏少陵原¶
　司馬村之西南杜甫嘗稱杜曲諸生少陵野老正謂¶
　杜曲少陵相近故也甫為晉征南將軍預之後預𤣥¶
　孫某隨宋武帝南遷遂為襄陽人甫曾祖某為鞏令¶
　又徙河南宋孫洙為甫𫝊以牧之為甫族孫葢同出¶
　於預也是甫乃城南諸杜之裔耳然唐宰相世系不¶
<pb:KR3j0185_WYG_063-40b>¶
　載不知何故俟再考之¶
越姜堡至興教寺上玉峰軒南望龍池廢寺¶
　興教寺總章二年建有三藏𤣥奘慈恩西明三塔寺¶
　倚北岡南對玉案峰元豐中知京兆龍圖李公登眺¶
　於斯命僧創軒是名玉峰擢明年令陳正舉為之記¶
　龍池寺直玉案山之北　續注曰興教寺開成四年¶
　沙門令總載修三藏塔銘屯田郎中兼侍御史劉軻¶
　撰慈恩塔銘太子左庶子御史中丞李宏度撰西明¶
<pb:KR3j0185_WYG_063-41a>¶
　塔銘貢士宋復撰三藏塔奠中差大右慈恩左西明¶
　差小殿宇法制精密莊嚴¶
過塔院抵韋趙覽牛相公樊鄉郊居¶
　塔院者京兆開元寺福昌塔之莊也俗謂之塔院修¶
　竹喬林森結參天池臺廢基頗多不知在唐為誰氏¶
　業俗𫝊國初狂人李琰居之琰誅沒官後福昌塔成¶
　賜之為常住韋趙村有牛相僧孺郊居子孫尚有存¶
　者僧孺八世祖某隋封竒章公長安城南下杜樊鄉¶
<pb:KR3j0185_WYG_063-41b>¶
　有賜田數頃書千巻僧孺居之依以為學後為相與¶
　李徳裕相惡門生故吏各相為黨先是泓沙相徳裕¶
　宅為玉碗僧孺宅為金杯且云金毁可作他器玉毁¶
　不復用矣其言果驗然唐史傳方技者不載其事其¶
　亦闕文乎¶
迺登少陵原西過司馬村穿三像院尋舊路暮歸孫君¶
中復之廬¶
　長安志云少陵原南接終南山北直滻水本為鳯棲¶
<pb:KR3j0185_WYG_063-42a>¶
　原漢許后𦵏少陵在司馬村之東因即其地呼少陵¶
　原杜牧之自志云𦵏少陵司馬村栁宗元志伯妣墓¶
　曰墓萬年之少陵原實鳯棲原也原脈起自南山曲¶
　原西北岡阜相連纍纍不斷凡五十里然則鳯栖少¶
　陵其實一本因地異名耳漢總謂之洪固原今萬年¶
　縣有洪固鄉司馬村今在長安城之東南少陵在村¶
　之東北則滻水在東非在北矣少陵東接豐梁原或¶
　作鳯涼原滻水出焉東北對白鹿原荆谷水出焉二¶
<pb:KR3j0185_WYG_063-42b>¶
　水合流入渭杜甫詩所云天髙素滻原是也少陵之¶
　東岡下即滻水之西岸其地有泉舊𫝊有犢跑鳴而¶
　泉出今謂之鳴犢鎮三像寺開元中建背倚北原髙¶
　數百尺始寺依原刻三大佛故名又云開元末為武¶
　恵妃建武氏墓在鳯棲原長興坊與寺亦相近中復¶
　田家子今為進士¶
壬子渡潏水而南上原觀乾湫憇塗山寺望翠微百塔¶
子虚約逰五臺而與僕夫負行李者相失遂飲于御宿¶
<pb:KR3j0185_WYG_063-43a>¶
川之王渠醉還申店幾半夜矣¶
　乾湫在神禾原皇甫村之東舊傳有龍移去南山炭¶
　谷原之湫水遂涸故謂之乾湫炭谷之水遂著靈異¶
　厯代崇為太乙湫或曰炭谷本太乙谷土人語急連¶
　呼之耳　續注曰塗山寺在皇甫村神禾原之東南¶
　舊傳皇甫村有三社曰鸞駕坪(闕/)　　及廢栖真觀¶
　翠微寺在終南山上本太和宫武徳八年建貞觀十¶
　年廢廿年太宗厭禁内煩熱命將作大匠閻立本再¶
<pb:KR3j0185_WYG_063-43b>¶
　葺改為翠華宫元和元年廢為翠微寺杜甫詩曰雲¶
　薄翠微寺則元和之前固已謂之寺矣百塔在梗梓¶
　谷口唐信行禪師塔院今謂之興教寺唐裵行儉妻¶
　厙狄氏嘗讀信行集錄及歿遷窆於終南山鴟號¶
　堆信行塔之後由是異信行者往往歸塟於此今小¶
　塔纍纍相比因謂之百塔塔東為石鼈谷廣恵神祠¶
　在焉西為豹林谷种放隠居之地放居今為女冠所¶
　有蘇季明松門亦在其西而董村寺翠微寺下院也¶
<pb:KR3j0185_WYG_063-44a>¶
　又在其西自董村西行幾十里曰豐徳寺豐徳長老¶
　所居今其寺猶有僧焉南五臺者曰觀音曰靈應曰¶
　文殊曰普賢曰現身皆山峰卓立故名五臺圓光寺¶
　王建集為靈應臺寺陸長源辯疑志為慧光寺韓渥¶
　集為神光寺今謂之圓光寺五臺之北有留村數寺¶
　皆下院也御宿川按揚雄傳曰武帝開上林南院至¶
　宜春鼎湖昆吾傍南山而西至長楊五柞北繞黄山¶
　瀕渭而東逰觀則止宿其中故曰御宿大抵樊川御¶
<pb:KR3j0185_WYG_063-44b>¶
　宿皆上林苑地也¶
癸丑詣張思道循原而東詣蓮花洞經裵相舊居越幽¶
州庄上道安洞抵炭谷既行小雨而還復尋會景堂清¶
談終日¶
　思道唐學士鷟之後居潏水之隂好讀書善屬文雅¶
　麗有祖風自思道之居東行五六里直樊川之上倚¶
　神禾原有洞曰蓮花舊為村人鄭氏之業鄭氏逺祖¶
　乾曜尚明皇之女臨晉公主杜甫詩有宴鄭駙馬洞¶
<pb:KR3j0185_WYG_063-45a>¶
　中云主家隂洞細煙霧宜即此地也自洞東行三四¶
　里為唐裵相國郊居林泉之勝亦樊川之亞今為鄱¶
　陽沈思之居又南行三里至幽州庄李氏林亭李氏¶
　燕人也故以幽州名泉竹之盛過沈庄矣南行四里¶
　至道安洞今為尼院院中起小塔西倚髙崖東眺樊¶
　南之景舉目可盡又南行七八里至炭谷自谷口穿¶
　雲渡水躡亂石冒懸崖行十餘里數峰聳削蹬道之¶
　半有司馬温公𨽻書二十八字曰登山有道徐行則¶
<pb:KR3j0185_WYG_063-45b>¶
　不困擇平穏之地而置足則不跌人莫不知之鮮能¶
　慎谷前太乙觀有希夷先生所撰碑觀南為故處士¶
　雷蕳夫隠居之地¶
甲寅北歸及内家橋子虚别焉子與明微自翠臺庄由¶
天門街上畢原西望三會寺定昆池迤邐入明徳門¶
　内家橋今名也或曰雷家或曰能家皆姓也橋之西¶
　又有沈家橋第五橋亦以姓名羅隠城南雜感詩有¶
　賴家橋上潏河邉之句似當以能為是翠臺庄不知¶
<pb:KR3j0185_WYG_063-46a>¶
　其所以庄之前有南北大路俗曰天門界北直京城¶
　之明徳門皇城之朱雀門宫城之承天門則界當為¶
　街俗呼之訛耳許渾有天門街望之詩可據天門街¶
　當畢原之中長安志曰少陵原西入長安縣界五里¶
　葢畢原也志誤以為少陵西望三會寺寺邉有大塜¶
　世傳為周穆王陵北有池舊與昆明池相通唐為放¶
　生池有臺俗曰迦葉佛説法臺而傳記以為蒼頡造¶
　書臺景龍中中宗幸三會寺與羣臣賦詩上官倢伃¶
<pb:KR3j0185_WYG_063-46b>¶
　所謂釋子談經處軒臣刻字留是也定昆池安樂公¶
　主之西庄也在京城之延平門外景龍初命司農卿¶
　趙履温將作少監楊務亷為園鑿沼延十數里時號¶
　定昆中宗臨幸與羣臣賦詩¶
厯延祚光行道徳永達四坊之起至崇業坊覽𤣥都觀¶
之遺基過岡論唐昌觀故事¶
　唐昌觀又曰唐興觀在安業坊𤣥都觀北中有玉蘂¶
　花元和中有仙子來觀嚴休父元稹輩俱有倡和¶
<pb:KR3j0185_WYG_063-47a>¶
既而北行數里入含光門而歸焉實閏月十六也¶
　城南之景有聞其名而失其地者有具其名得其地¶
　而不知其所以者有見於近世而未著於前代者若¶
　牛頭寺碑隂記永清公主庄長安志載沙城鎮薛據¶
　南山别業羅隠雜感詩有景星觀姚家園葉家林聞¶
　其名而失其地者也翠臺庄髙望樓公主浮圖温國¶
　塔朱坡具其名得其地而不得其所以者也楊舍人¶
　庄唯釋院神禾少陵兩原三清觀塗山寺陳氏昆仲¶
<pb:KR3j0185_WYG_063-47b>¶
　報徳廬劉翔集之濛溪劉子衷之樊谿五臺僧墳院¶
　見於近世而未著於前代者故皆略之以俟再考至¶
　於名蹟可據而暴于人之耳目者皆得以詳書焉¶
<pb:KR3j0185_WYG_063-48a>¶
　　北户錄(段公路/)¶
　　通犀¶
通犀置大霧重露下終不沾濡又堪辨毒藥酒藥酒生¶
沫若貯米飼鷄鷄見輒驚散一呼為駭鷄犀或中毒箭¶
刺于創中立愈葢犀食百毒棘刺故也¶
　　孔雀媒¶
雷羅數州収孔雀雛養之使極馴擾致於山野間以物¶
絆足傍施羅網伺野孔雀至則倒網掩之無遺一説孔¶
<pb:KR3j0185_WYG_063-48b>¶
雀不疋偶但音影相接便有孕如白鶂雌雄相視則孕¶
或曰雄鳴上風雌鳴下風亦孕見博物志宋紀曰孝武¶
大明五年有獻白孔雀為瑞者愚按説文曰率鳥者繫¶
生鳥以來之名曰㘥字林音由今獵師有㘥也淮南萬畢¶
術曰鷄鵂致鳥注云取鷄鵂拆其大羽絆其兩足以為¶
媒博物志又云鵂鶹一名鷄鵂¶
　　鷓鴣¶
衡州南靈鷓鴣解嶺南野葛諸菌毒及辟温瘴又一名¶
<pb:KR3j0185_WYG_063-49a>¶
樢(音/述)多對啼廣志言鷓鴣鳴云但南不北古今注云其¶
名自呼南越志云其鳴自號杜薄州食之亡厲惟本草¶
説鳴云鉤輈格磔(竹客/反)¶
　　鸚鵡瘴¶
廣之南新勤春十州呼為南道多鸚鵡凡養之俗忌以¶
手頻觸其背犯者即多病顫而卒土人謂為鸚鵡瘴愚¶
親驗之¶
　　赤白吉了¶
<pb:KR3j0185_WYG_063-49b>¶
普寧有亷州民𫉬赤白吉了各一頭獻于刺史者其赤¶
者尋卒白者久而能言¶
　　緋猨¶
公路咸通十年往髙凉程次青山鎮其山多猿有黄緋¶
者緋者絶大毛彩殷鮮真謂竒獸夫猨則狙玃猱&KR0924;之¶
類其色多𫝊青白𤣥黄而已今則豈可窮其族類與其¶
猨能伏䑕多羣行猨善啼者其音凄入肝脾方知當一¶
部鼓吹豈獨鼃聲然哉¶
<pb:KR3j0185_WYG_063-50a>¶
　　蚺蛇牙¶
蚺蛇大者長十餘丈圍可七八尺多在樹上候麞鹿過¶
者吸而吞之至鹿消即纒大樹上出其頭角乃不復動¶
土人伺之以竹籖籖煞之取其膽也故南裔異物志曰¶
蚺蛇牙長六七寸土人尤重之云辟不祥利逺行賣一¶
枚直牛數頭¶
　　紅蛇¶
公路至雷州對岸倚舟候風勢見羣小兒簇二巨蛇各¶
<pb:KR3j0185_WYG_063-50b>¶
長丈餘一如孔雀尾毛色金翠奪目一如真紅色鮮明¶
若血又有十餘頭白蛇前後相次若導從俱入一榕藤¶
竅内竟不復去故知蛇有草木水土四種其類不可窮¶
也又歸化縣有兩頭蛇南越志云無毒蠻人餌之兼名¶
苑云兩頭蛇一名越王約髪俗占見之不祥然論衡引¶
楚相孫叔敖事者何也㑹叢又云渾夕之山有蛇一首¶
兩身名曰肥遺見則大旱管子曰固水之精名曰蟡(音/威)¶
一頭兩身以其名呼之可使取魚鱉¶
<pb:KR3j0185_WYG_063-51a>¶
　　蛤蚧¶
蛤蚧首如蟾蜍背綠色上有黄斑㸃若古錦文長尺餘¶
尾絶短其族則守宮蜥蜴蝘蜓多居古木竅間自呼其¶
名聲絶大又有十二時亦其類也大者一尺尾長于身¶
傳云自旦至暮變十二般色傷人必死愚嘗獲一枚閉¶
于籠中玩之止見變黄褐赤黒四色¶
　　紅蟹殻¶
儋州出紅蟹大小殻上多作十二㸃深臙脂色其殻與¶
<pb:KR3j0185_WYG_063-51b>¶
虎蟹堪作疊子按蟹一名蛫(音/詭)廣雅云雄曰蜋螘雌曰¶
博帶抱朴子又云山中辰日稱無腸公子蟹也古今注¶
云小蟹一名長卿廣志云鋪(音/脯)小蟹大如貨錢又蟹奴¶
如榆莢在其腹中生死不相離山海經載千里蟹洞㝠¶
記有貢百足蟹長九尺四螯者今恩州又出石蟹¶
　　蛺蝶枝¶
公路南行厯懸藤峽維舟飲水覩巖側有一木五綵初¶
謂丹青之樹因命僮僕采之頃獲一枝尚綴軟蝶凡二¶
<pb:KR3j0185_WYG_063-52a>¶
十餘箇有翠紺縷者金眼者丁香服者紫斑眼黒花者¶
黄白者緋脈者大如蝙蝠者小如榆莢者愚因登岸視¶
乃知木葉化焉是知蝶生江南柑橘樹蠧變為蛺蝶鳥¶
足之葉為蝴蝶皆造化使然非虚語也又㑹要云大食¶
國西鄰大海嘗遣人乗船經八年未極西岸中有一方¶
石石上有樹榦赤葉青樹生小兒長六七寸見人皆笑¶
動其手脚若著樹枝其使摘取一枝小兒即死異苑大¶
元中汝南人入山伐木見一竹中央蛇形已成上枝葉¶
<pb:KR3j0185_WYG_063-52b>¶
如故吳郡桐廬民嘗伐余遺竹一宿見雉頭頸盡就身¶
猶未化此亦竹為蛇蛇為雉也¶
　　紅蝙蝠¶
紅蝙蝠出隴州背深紅色惟翼脈淺黒多雙伏紅蕉花¶
間採者若獲其一則一不去南人收為媚藥王子年拾¶
遺云有五色蝙蝠異物志鼉蝨魚因風入空木而化為¶
蝙蝠靈枝圖説曰蝙蝠服之夀萬歳又媚藥載軟金鳥¶
辟寒金龍子布糓脚脛骨鵲腦砂䅗莖草&KR2792;草左行草¶
<pb:KR3j0185_WYG_063-53a>¶
獨未見録紅蝙蝠處豈闕載乎又有無風獨揺草男女¶
帶之相媚又陳藏器云榼子蔓生取子中仁帶于衣令¶
人有媚多迷人¶
　　金龜子¶
金龜甲蟲也五六月生于草蔓上大於榆莢細視之真金¶
帖龜子行則成雙其蟲死金色隨滅如螢光也南人収¶
以養粉云與汞粉相宜¶
　　乳宂魚¶
<pb:KR3j0185_WYG_063-53b>¶
金義之西南有山曰盤龍山有乳洞乳洞有金沙龍盤¶
魚皆四足修尾丹腹狀若守宫㳺泳水濵人莫敢犯按¶
御覽云龍蟠山有石洞洞中小水水有四足魚皆如龍¶
形人殺之即風雨也然唐韻云鰨魚各四足山海經云¶
人魚如䱱(音/啼)魚四脚出丹洛二水有鯢大者謂之鰕(音/啼)¶
爾雅注鯢似鮎四足聲似小兒但未見言其可致風雨¶
耳公路因思道書説五頭魚三足麂皆神化所致不可¶
以類而推也若以魚之異者則澧水之魚名朱鱉六足¶
<pb:KR3j0185_WYG_063-54a>¶
有珠又厯澗潭有五色魚又丹水出丹魚割肉以塗足¶
下則可步履水上又翔法師云鮆(音/薺)魚一首十身博物¶
志云金魚腦中有麩金出功婆塞江又吳王食鱠有餘¶
棄江中為魚今名吳王鱠餘者長數寸又魏武四時食¶
制曰望魚側如刀可以割草出豫章白髪魚戴髪形如¶
婦人白肥無鱗出滇池又郭延生述征記云城陽縣南¶
堯母慶都墓廟前一池魚頭間有印文謂之印頰魚非¶
告祠者捕不得又臨海異物志云䱼魚如指長七八寸¶
<pb:KR3j0185_WYG_063-54b>¶
但有脊骨曝作燭極有光明又比目魚一名鰈(音/榻)一名¶
&KR0008;沈懐逺南越志謂之板魚亦曰左介介亦作䰺吳都¶
賦云雙則比目片則王餘異物志南方鏡魚圓如鏡也¶
又異苑云䱤(音/陷)魚凡諸魚欲産䱤魚輒以頭衝其腹世¶
謂衆魚之生母又臨海水土異物志鹿魚頭上有兩角¶
如鹿又云鯪(閭蒸/反)魚腹背有刺如三角菱又神異經黄¶
公魚長七八尺狀如醴魚以烏梅三七煑之即熟食之¶
無鯁¶
<pb:KR3j0185_WYG_063-55a>¶
　　魚種¶
南海諸郡人至八九月於池塘間采魚子著草上懸於¶
竈煙上至二月春雷𤼵時却収草浸于池塘間旬日内¶
如蝦䗫子狀鬻于市號魚種育池塘間一年内可供口¶
腹也愚按陶朱公養魚經曰朱公謂威王治生之法有¶
五水畜第一水畜魚也又拂菻國有羊羔生于土中然¶
其臍與地連割之則死惟人著甲走馬擊鼓駭之其羔¶
驚鳴而臍絶便逐草矣博物志云取鱉挫如棋搗赤莧¶
<pb:KR3j0185_WYG_063-55b>¶
汁和令厚以茅苞之六月中投於池澤間經旬臠臠¶
成鼈也¶
　　水母¶
水母一名蚱一名石鏡南人治而食之云性熱偏療河¶
魚疾也¶
　　蚊母扇¶
端新州有鳥類青鯢而嘴大常在池塘間捕魚而食每¶
作一聲則有蚊子羣出其口按爾雅曰鷏鳥似烏而大¶
<pb:KR3j0185_WYG_063-56a>¶
廣志云蚊母此鳥吐出蚊也土人云其翅堪為扇惟辟¶
蚊子與陳藏器説同又云塞北有䖟母草嶺南有䖟母木¶
南越志云古度樹一呼䢷子南人號曰秺(日亞/反)不華而¶
實實從木皮中出如綴珠璫其實大如櫻桃黄即可食¶
過則實中化蛾飛出亦有為蚊子者¶
　　鵝毛被¶
鵝毛被邕之南有酋豪多熟鵝毛為被如稻畦衲之其¶
温軟不下綿絮也¶
<pb:KR3j0185_WYG_063-56b>¶
　　紅蝦盃¶
紅蝦出潮州潘州南邑縣大者長二尺土人多理為盃¶
王子年拾遺記云大蝦長一尺鬚可為簮洞㝠記載鬚杖¶
兼名苑云廣州獻蝦頭盃簡文將盛酒無故自躍乃不¶
復用愚又按毛詩義其大者有一尺六七寸今九真交¶
趾以為盃盤實竒物也¶
　　鷄毛筆¶
番禺諸郡多以羊毛毫為筆韶州擇鷄毛為筆亦有圓¶
<pb:KR3j0185_WYG_063-57a>¶
如錐方如鑿可抄冩細字者昔溪源有鴨毛筆以山鷄¶
毛雀雉毛間之五色可愛筆有豐狐之毫(博子云/漢末筆)虎僕¶
之毛(博物似豹/毛可為筆)䖮蛉䑕毛(廣志可/以為筆)䑕鬚(均州/出)羖䍽羊毛¶
(卭州取/腋族毛)麝毛貍毛(鄭䖍云/貍毛筆)鹿毛馬毛羊鬚(陶隱居燒丹/封鼎際用羊)¶
(鬚/筆)胎髪(姬𤣥以小兒髪為筆之/鄭䖍云蕭祭酒常用)龍筯(拾遺/記)為之然未若¶
兔毫¶
　　雞卵卜¶
邕州之南有善行術者取鷄卵墨畫祝而煑之剖為二¶
<pb:KR3j0185_WYG_063-57b>¶
片以驗其黄然後決嫌疑定禍福言如響答據此乃古¶
法也神仙傳曰人有病就茅君請福煑鷄子十枚以内¶
帳中須臾茅君擲出中無黄者病多愈有黄者不愈常¶
以此為候愚又見卜者流雜書傳虎卜紫姑卜牛蹄卜¶
灼骨卜鳥卜雖不法於蓍龜亦有可稱者¶
　　鷄骨卜¶
南方逐除夜及將發船皆殺鷄擇骨為卜傳古法也卜¶
占即以肉祠船神呼為孟公孟姥其來尚矣按梁簡文¶
<pb:KR3j0185_WYG_063-58a>¶
船神記云船神名馮耳五行書云下船三拜三呼其名¶
除百忌又呼為孟公孟姥劉思真云𤣥㝠為水官死為¶
水神㝠孟聲相似又云孟公父名㥽母名衣孟姥父名¶
板母云履或云㝠父㝠姥因𤣥㝠也¶
　　象鼻炙¶
廣之屬城循州雷州皆産黒象牙小而紅土人捕之爭¶
食其鼻云肥脆偏堪為炙愚按象有十二肉陳藏器云¶
惟鼻是其本肉諸即雜肉梁翔法師云象一名伽那古¶
<pb:KR3j0185_WYG_063-58b>¶
訓云象孕子五嵗始生¶
　　鵝毛脡¶
恩州出鵝毛脡乃鹽藏其味絶美其細如針郭義恭云¶
小魚一斤千頭未之過也¶
　　桄榔炙¶
桄榔莖葉與波斯棗古散(古散堪/為拄杖)椰子檳榔小異其水¶
如莎樹皮釀木皮出麫可食洛陽伽藍記云昭儀寺有¶
酒樹麫木得非桄榔乎其心為炙滋腴極美¶
<pb:KR3j0185_WYG_063-59a>¶
　　紅鹽¶
恩州有鹽場出紅鹽色如絳雪驗之即由煎時染成差可愛也¶
鄭公䖍云琴湖池桃花鹽色如桃花隨月盈縮在張掖¶
西北按鹽有赤鹽紫鹽黒鹽青鹽黄鹽亦有如虎如印¶
如繖如石如水晶狀者¶
　　米䴵¶
廣州南尚米䴵合生熟粉為之白薄而軟按劉孝威謝¶
官賜交州米䴵四百屈詳其言屈豈今之數乎且前朝¶
<pb:KR3j0185_WYG_063-59b>¶
短書雜説有呼食為頭(晉元帝謝賜功徳浄饌一頭又/謝齎功徳食一頭又劉孝威謝)¶
(賜果食/一頭)以魚為㪷(梁科律生/魚若干斗)茗為薄為夾(温貢茗二百/尺薄又梁科)¶
(律薄茗千/夾云云)筆為雙為床為枝(捜神記益州西神祠祈禱/者持一雙筆南朝呼筆四)¶
(管為一床梁簡文帝答書云乍置/筆床又云冩書筆一枝一萬字)墨為螺為丸為枚(陸/云)¶
(以兄送墨二螺梁科律御墨一量十二丸蔡質漢官/儀曰尚書令僕丞郎月賜隃麋大墨一枚小墨一枚)紙¶
為番錦為兩(王佐云/錦二兩)衣為裁(陸緯謝安城王楚越衣二/裁沈約有謝葛衫裁也)¶
袈裟為緣(簡文帝云䝉/恵袈裟一緣)奴為頭(簡文帝書言安城/王餉胡子一頭)麝為¶
子蠟為䴵(麝香如干子蠟如干/䴵齊建武四年事)㯽榔為口胡桃為子(陸/陲)¶
<pb:KR3j0185_WYG_063-60a>¶
(謝安成王賜檳榔一/千口并胡桃一千子)其事不可備論¶
　　睡菜¶
睡菜五六月生田塘中葉類茨菰根如藕梢土人採根¶
為鹽葅或曰食之好睡郭子横云五味草食之不使人¶
睡亦名却睡草¶
　　水韭¶
水韭生於池塘中葉似薤得非龍𤓰韭乎字林云簽(音/嚴)¶
水中野韭也又荶(音/吟)見字林似蒜生水中¶
<pb:KR3j0185_WYG_063-60b>¶
　　蕹菜¶
蕹菜葉如栁三月生陳藏器云主解胡蔓草毒胡蔓即¶
野葛也愚按廣之菜有掉(辛葉/也)東風(味如酪香/氣似馬蘭)蕊(音戢/蜀人)¶
(所謂/葅者)荺(音晶&KR1856;/茨苖也)之類無足竒者吳志孫皓時有蕒(音/買)菜¶
晉安帝義熙二年有苦蕒菜生揚州國初建達國獻佛¶
土菜泥婆羅國獻波稜菜¶
　　斑皮竹笋¶
湘源縣十二月食斑皮竹笋諸笋無以及之吳錄云馬¶
<pb:KR3j0185_WYG_063-61a>¶
援至荔浦見冬笋名曰苞笋博物志曰斑皮竹堯女以¶
涕揮竹竹盡斑也爾雅曰笋竹之萌説文曰笋竹胎詩¶
疏義笋皆四月生巴竹笋生八月篃(音/媚)竹笋冬夏生永¶
嘉記含墮竹笋六月生愚按山海經竹生花其年便枯¶
六十年一易根必結實而枯死實落土復生六年還成¶
町也竹譜曰䈙必六十年復亦六年是也南中有以竹¶
為刀錯子者如少鈍復以漿水洗之如初廣州記云石¶
林竹勁利削為刀切截象皮如截草也愚聞貞元五年¶
<pb:KR3j0185_WYG_063-61b>¶
番禺有海户犯鹽禁避罪羅浮山入至第十三嶺遇巨¶
竹百丈萬竿竹圍二十一尺有三十九節節長二丈海¶
户因破之為篾會罷吏捕逐遂挈而歸時有軍人獲一¶
篾以為竒貨後獻于刺史李復復命陸子羽圖而記之¶
許氏説文有長節竹謂之䇗(音/鍾)得非羅浮山龍鍾之義¶
乎¶
　　無核荔枝¶
南方果之美者有荔枝梧州火山者夏初先熟而味少¶
<pb:KR3j0185_WYG_063-62a>¶
劣其髙潘者最佳五六月方熟有無核類鷄卵大者其¶
肪瑩白不減水晶性熱液甘乃竒實也¶
　　變柑¶
新州出變柑有苞大於升者且皮薄如洞庭之橘餘柑¶
之所弗及傳云移植不百里形味俱變因以為名亦如¶
踰淮為枳乃水土異也¶
　　橄欖子¶
八九月熟其大如&KR0037;廣志云有大如鷄子者有野生者¶
<pb:KR3j0185_WYG_063-62b>¶
髙不可梯但刻其根方數寸許入鹽于中子皆落矣今¶
髙凉有銀坑橄欖子細長味美於諸郡産者其價亦貴¶
陳藏器云其木主䲅魚毒此木作檝撥著䲅魚皆浮出¶
　　山橘子¶
冬熟有大如土𤓰者次如彈丸者皮薄下氣普寧多有¶
之¶
　　山胡桃¶
山胡桃皮厚底平狀如檳榔¶
<pb:KR3j0185_WYG_063-63a>¶
　　白楊梅¶
楊梅葉如龍眼樹冬青一名朹(音/求)潘州有白色者甜而¶
絶大¶
　　偏核桃¶
占卑國出偏核桃形如半月狀波斯人取食之絶香美¶
　　紅梅¶
嶺南之梅小於江左居人采之雜以朱槿花和鹽曝之¶
梅為槿花所染其色可愛又有選大梅刻鏤瓶罐結帶¶
<pb:KR3j0185_WYG_063-63b>¶
之類取棹汁漬之(棹木/葉汁)亦甚甘脆¶
　　五色籐筌蹄¶
瓊州出五色藤合子書囊之類細于錦綺亦藤工之妙¶
手也新州作五色藤筌臺皆一時之精絶者梁劉孝儀¶
謝太子五色藤筌蹄一枚云炎州采藤麗窮綺褥得非¶
筌臺與蹄語訛歟¶
　　香皮紙¶
羅州多箋香樹身如柜栁皮堪搗紙土人號為香皮紙¶
<pb:KR3j0185_WYG_063-64a>¶
　　抱木屧¶
抱木産水中葉細如檜其身堅類栢惟根軟不中刀鋸¶
今潮州新州多刳之為屧¶
　　紅藤簟¶
瓊州出紅簟一呼為笙或謂之蘧蒢亦謂之行唐其色¶
殷紅瑩而不垢¶
　　方竹杖¶
澄州産方竹體如削成勁挺堪為杖亦不讓張騫笻竹¶
<pb:KR3j0185_WYG_063-64b>¶
杖也其隔州亦出大者數丈又海晏(地/名)出蘆堪為拄杖¶
髙潘州出千嵗蕨拄杖之類甚多更有疎節竹(五六尺/一節)¶
僧道多以為杖又按王最云溱州通竹直上無節空心¶
也¶
　　山花臙脂¶
山花叢生端州山崦間多有之其葉類藍其花似蓼正¶
月開花土人採含苞者賣之用為臙脂粉或持染帛其¶
紅不下藍花又鄭公䖍云石榴花堪作臙脂¶
<pb:KR3j0185_WYG_063-65a>¶
　　鶴子草¶
鶴子草蔓花也當夏開南人云是媚草甚神可比懐子¶
夢芝采之曝乾以代面靨形如飛鶴狀翅羽嘴距無不¶
畢備亦草之竒者草蔓延春生雙蟲常食其葉土人収¶
於奩粉間餉之如養蠶諸蟲老不食而蜕為蝶女子佩¶
之如細鳥皮號為細蝶郭子横記勒畢獻細鳥以方尺¶
玉籠盛數百形大如蠅狀如鸚鵡聲聞數百里間如黄¶
鵠也國人以此為候日晷亦曰候日蟲帝得之旬日飛¶
<pb:KR3j0185_WYG_063-65b>¶
盡明年有細鳥集於帷帟或襲人衣袖因名禪衣宫内¶
嬪御有鳥集其衣者輒蒙愛幸至武帝末稍稍自死人¶
服其皮者多為丈夫所媚余訪花子事如面光眉翠月¶
黄星靨其來尚矣然事有相類者見拾遺引孫和悦鄧¶
夫人嘗置膝上和月下舞水晶如意誤傷夫人頰流血¶
染袴和自䑛瘡太醫曰獺髓雜玉及琥珀屑當滅痕和¶
乃作膏琥珀太多痕未滅而頰有赤㸃細視之更益其¶
妍諸嬖要寵者以丹青㸃頰而後進幸一説上官昭容¶
<pb:KR3j0185_WYG_063-66a>¶
自製花子以掩黯處¶
　　越王竹¶
嚴州産越王竹根於石上狀若荻枝髙尺餘土人用代¶
酒籌次有沙筯産于海島間其心若骨可為籌筯凡欲¶
采者須輕步從之不爾聞人行聲則縮入沙中不可取¶
陳藏器云越王餘算味醎生南海長尺許¶
　　無名花¶
廣州之南數百里有蔓草生吐一葉白花片大如掌初¶
<pb:KR3j0185_WYG_063-66b>¶
夏開徧問土人莫有知者¶
　　指甲花¶
花細白絶芳香番人重之未詳其名又弭&KR0662;耶花白茉¶
莉花(紅者/不香)皆波斯移植夏中如金錢花也本出外國大¶
同二年始來中土又扶南傳曰頓遜國有區撥花葉逆¶
花致祭花摩夷花唐初𦋺賓國獻俱佛頭花伽失不國¶
獻泥樓鉢羅花皆中國所無者¶
　　相思子¶
<pb:KR3j0185_WYG_063-67a>¶
相思子有蔓生者與龍腦相宜能令香不耗干寳捜神¶
記云大夫韓馮妻美宋康王奪之馮自殺妻自投臺下¶
死王怒令冡相望宿昔有文梓木生二冡之端根交于¶
下枝錯其上宋王哀之因號其木曰相思樹¶
　　睡蓮¶
睡蓮葉如荇而大沉於水面其花布葉數重凡五種色¶
當夏晝開夜縮入水底晝復出也與夢草晝入地夜即¶
復出一何背哉¶
<pb:KR3j0185_WYG_063-67b>¶
　¶
　¶
　¶
　¶
　¶
　¶
　¶
　説郛巻六十三上¶
#+PROPERTY: JUAN 卷六十三下
<pb:KR3j0185_WYG_063-68a>¶
欽定四庫全書¶
　説郛巻六十三下　　　　元　陶宗儀　撰¶
　　湖山勝槩(泗水潜夫/)¶
南山路¶
　自豐樂樓南至暗門錢湖門外入赤山烟霞石屋止¶
　南高峰方家峪大小麥嶺並附于此¶
豐樂樓¶
　舊為衆樂亭又改聳翠樓政和中改今名淳祐間趙¶
<pb:KR3j0185_WYG_063-68b>¶
　京尹與籌重建宏麗為湖山冠又甃月池立秋千梭¶
　門植花木構數亭春時遊人繁盛舊為酒肆後以學¶
　館致争但為朝紳同年會拜鄉會之地¶
湖堂¶
　舊在聳翠樓側又有集賢亭今並不存¶
吕洞賓祠¶
　舊傳洞賓嘗至此¶
靈芝崇福寺¶
<pb:KR3j0185_WYG_063-69a>¶
　錢王故苑以芝生其間捨以為寺故名靈芝高宗孝¶
　宗嘗到凡四臨幸有浮碧軒依光堂亦為新進士㑹¶
　拜題名之地¶
顯應觀¶
　祀磁州神崔府君六月六日生朝逰人甚盛咸淳間¶
　改昭應今歸靈芝寺舊有蕭照山水及蘇漢臣畫壁¶
　今不復存矣¶
楊郡王府上船亭　　　聚景園(詳見御/園門)¶
<pb:KR3j0185_WYG_063-69b>¶
靈應堂(俗呼包/道堂)　　　　寳蓮院¶
紫霄宫廨院　　　　　寳成院(舊名/釋伽)¶
興福院　　　　　　　永隆院¶
慧光尼菴(張循/王府)　　　　省馬院船步(内有正覺/超化二院)¶
長橋　　　　　　　　妙净院¶
寳徳寺¶
　楊和王重建充三衙建聖節道場¶
希夷道堂¶
<pb:KR3j0185_WYG_063-70a>¶
　劉蓑衣建于南屏園左今移于此¶
真珠園¶
　有真珠泉高寒堂杏堂水心亭御港曾經臨幸今歸¶
　張循王府¶
南園¶
　中興後所剏光宗朝賜平原郡王韓𠈁胄陸放翁為¶
　記後復歸御前改名慶樂賜嗣榮王與苪又改勝景¶
　有許閒堂和容射㕔寒碧臺藏春門凌風閣西湖洞¶
<pb:KR3j0185_WYG_063-70b>¶
　天歸耕莊清芳堂嵗寒堂夾芳豁望矜春鮮霞忘機¶
　照香堆錦逺塵幽翠紅香多稼晩節香等亭秀石為¶
　山内作十様錦亭并射圃流杯等處弁陽翁詩云清¶
　芳堂下千株桂猶是韓家舊賜園白髪老翁和淚説¶
　百年中見兩平原又云舊事凄涼尚可尋斷碑空卧¶
　草深人凌風閣下槎牙樹當日人疑是水沉¶
雷峰顯嚴院¶
　郡人雷氏所居故名雷峰錢王妃建寺築塔名王妃¶
<pb:KR3j0185_WYG_063-71a>¶
　塔或云地産黄皮遂譌為黄皮塔山頂有通𤣥亭望¶
　湖樓¶
普寧寺(又名白蓮有鐡/塔一石塔二)　雲濤觀¶
凈相院¶
　舊名瑞相有無盡意閣娛客軒一段竒軒幽深可喜¶
　今皆不存¶
上清宫¶
　葛仙鍊丹舊址道士胡瑩微祖築菴鄭丞相清之曾¶
<pb:KR3j0185_WYG_063-71b>¶
　此讀書淳祐中重建賜今額理宗御書清净道院¶
甘園¶
　内侍甘昪園又名湖曲曾經臨幸至今有御愛松望¶
　湖亭小蓬萊西湖曲曲後歸趙觀文又歸謝節使弁¶
　陽翁詩云小小蓬萊在水中乾淳舊賞有遺踪園林¶
　幾換東風主留得庭前御愛松¶
御船坊(理宗御/舟在焉)¶
净慈報恩光孝禪寺¶
<pb:KR3j0185_WYG_063-72a>¶
　孝宗常臨幸山曰南屏有慧日峰舊名慧日永明太¶
　宗賜夀寧院額孝宗御書慧日閣有千佛閣五百羅¶
　漢堂理宗御書華嚴法界正徧知閣等額梁貞明大¶
　鐵鍋存焉畫壁作五十三參等寺後菴宇甚幽大抵¶
　規模與靈隠相若故二寺號南北山之最東坡詩云¶
　卧聞禪老入南山净掃風塵五百間其𢎞壯自昔已¶
　然今益侈大矣¶
南山昭慶院　　　　　恵照寺(後為齋宫/今歸净慈)¶
<pb:KR3j0185_WYG_063-72b>¶
南屏御園(正對南屏/又名翠芳)¶
南屏興教寺¶
　舊名善慶有齊雲亭清曠樓米元章書琴臺及唐人¶
　磨崖八分家人卦中庸樂記篇後人于石傍刋右司¶
　馬温公書六字其實非也¶
廣法院(齊王功徳院/有清曠亭)　　法因院(景獻太子殯所有/古鐵塔錢王井)¶
寳林院(莊文太子殯所舊/名總持有可賦軒)¶
赤山殯宫¶
<pb:KR3j0185_WYG_063-73a>¶
　舊瑞龍寺後為安穆成公慈懿恭淑四后殯所今為¶
　熾盛光寺¶
修吉寺(舊瑞龍寺移于/此有西湖竒艷)　正濟寺(又名/普門)¶
法雨寺(舊名/水心)　　　　　安福寺¶
極樂尼寺¶
高麗寺¶
　舊名恵因寺湖山間惟此寺無勅額元豐間髙麗王¶
　子僧統義天入貢學賢首教于此因施金建華嚴閣¶
<pb:KR3j0185_WYG_063-73b>¶
　有易菴期懴堂皇姑成國公主殯所¶
玉岑山¶
惠因橋(秦少游龍井記游所謂/濯足于惠因澗即此)¶
廣果寺　　　　　　　開化尼寺¶
六通慈徳院(舊名惠/徳塔)　　法興寺¶
保福院　　　　　　　長耳相院(舊名/法相)¶
定光菴(有定/光泉)　　　　　永慶院¶
延長真如院　　　　　延夀山¶
<pb:KR3j0185_WYG_063-74a>¶
净梵院(舊名/瑞峰)　　　　　崇教院¶
石屋洞¶
　大仁院有石菴天成石羅漢其洞後又一洞名蝙蝠¶
　洞¶
水樂洞¶
　院名西闗浄化即滿覺院山孝宗時賜李隶慈明殿¶
　賜楊郡王後歸賈平章山石竒秀中一洞嵌空有聲¶
　以此得名有聲在堂界堂愛此留照獨喜玉淵潄石¶
<pb:KR3j0185_WYG_063-74b>¶
　宜晩上下四方之宇諸亭及金蓮池¶
滿覺院¶
　舊名圓興今在水樂洞嶺旁¶
石佛接待菴¶
烟霞洞¶
　清修院有象鼻石佛手巖石羅漢東坡留題等¶
歸雲菴¶
　寧宗時水菴清禪師坐禪石窟中聞南峰鐘鳴遂大¶
<pb:KR3j0185_WYG_063-75a>¶
　悟今改永興菴¶
闗真人道院　　　　　小龍井(井側有/龍王祠)¶
南高峰塔¶
　榮國寺有白龍祠五顯祠險峻甚於北峰中有墜石¶
　相傳云昔有道者鎮魔于此又有潁川泉¶
方家峪¶
　自方家峪至冷泉峪慈雲嶺泥路嘉會門外至大慈¶
　山龍山¶
<pb:KR3j0185_WYG_063-75b>¶
遇真道院　　　　　　悟真道院¶
崇真道院　　　　　　廣教院(號小/南屏)¶
褒親崇夀寺¶
　在鳯皇山劉貴妃功徳有鳯凰泉瑞應泉松雲亭觀¶
　音洞筆架池&KR0367;松交枝檜三門有陳公儲畫龍甚竒¶
西蓮瑞相院(黄貴妃/功徳)　　地藏尼寺¶
慈光尼寺(張府/功徳)　　　　廣慈院(舊名/廣福)¶
寳藏院(有烏龍井錢武肅廟碑/今錢氏五王廟在焉)¶
<pb:KR3j0185_WYG_063-76a>¶
寧親廣福院(陳淑妃香火院雖/小而幽&KR0201;可喜)¶
福全尼寺　　　　　　廣嚴院(舊名妙嚴有/徐正節墓)¶
净教院(蔡貴妃/殯所)　　　　安福禪院(内侍陳都知香/火名小陳寺)¶
水月寺(路口有/靈固石)　　　　崇教院(舊名薦福/有珍珠泉)¶
華津洞¶
　趙冀王府園水石甚竒勝有仙人棋臺¶
西林法惠院¶
　舊名興慶錢王建有雪齋秦少㳺記東坡詩¶
<pb:KR3j0185_WYG_063-76b>¶
冷水峪　　　　　　　梯子嶺¶
慈雲嶺¶
浄明院¶
　郊壇齋宫有易安齋梅巖高孝兩朝御和詩滿堦㯶¶
　梠舊有江月菴笻寫亭¶
龍華寳乗院¶
　本錢王瑞萼園捨建有𫝊大士塔并栢板門槌猶存¶
　有温公祠堂題名¶
<pb:KR3j0185_WYG_063-77a>¶
天華寺¶
　鏡清禪師道場舊名千春龍冊有頥軒妙因樓化生¶
　池¶
感業寺(舊名天龍有/木觀音像)¶
勝相院¶
　舊名龍興千佛有五丈觀音像二并閣釋迦丈六金¶
　身像¶
大通院(舊名/顯明)　　　　　天真院(舊名登雲臺/有靈化洞)¶
<pb:KR3j0185_WYG_063-77b>¶
龍華山(有石如龍與/兩石龍寺接)　　下石龍净勝院¶
上石龍永夀院(舊名資賢石崖/刻仁宗佛牙贊)¶
郊臺(錢王郊臺/亦近焉)　　　　道林院(舊名/普濟)¶
大慈寺　　　　　　　般若院¶
寳惠院(舊名/普濟)　　　　　錢王墳(文穆忠獻二/王墳在此)¶
長慶崇福院(皇叔祖太師/和王功徳)窑池(一名烏/菱池)¶
聖果寺(在包/家山)　　　　　真覺院(舊名奉慶有東/坡瑞香花詩)¶
包家山桃花闗¶
<pb:KR3j0185_WYG_063-78a>¶
　桃花甚盛舊有蒸霞二字春日遊人甚多¶
法雲寺(舊名/資崇)　　　　　大慈山(舊有廣福/金書院額)¶
虎跑泉¶
　舊傳性空禪師居此無泉二虎跑地而出東坡詩云¶
　虎移泉眼趂行脚龍作浪花拱撫掌¶
乾溪寨　　　　　　　小楊寺¶
香嚴寺¶
小麥嶺(飲馬橋前後至龍/井止九溪十八澗)¶
<pb:KR3j0185_WYG_063-78b>¶
道人山(有石/洞)　　　　　飲馬橋(地名放/馬場)¶
旌徳顯慶教寺¶
　咸淳甲戌冬改旌徳襲慶慈明太后香火方丈有軒¶
　曰雲扉後山有泉石甚竒曰林泉有清壑凝紫静雲¶
　等諸亭¶
南山禪闗(舊名龍井路今/又改南天竺)¶
仰妃墓(吳越錢/王妃)　　　　梅坡園(楊郡王園/又名總秀)¶
靈隠觀¶
<pb:KR3j0185_WYG_063-79a>¶
　寧宗朝張知宫剏御書冲隠菴淳祐中道士范善遷¶
　重建賜名今額今菴在觀右而今改仁夀院矣¶
太清宫¶
　寧宗時朱靈寳守固建楊太后書道徳經石幢有嵗¶
　寒軒養性凝神二堂後為賈貴妃功徳今改觀音院¶
松菴(楊郡/王府)¶
崇徳顯慶院¶
　舊名棲真章楶質夫功徳後為永王祈王殯所¶
<pb:KR3j0185_WYG_063-79b>¶
章司徒墓¶
　名得象樞使楶之祖棲真院碑可考¶
翁五峰墓(名孟寅/字賓𤾉)　　　徐典章墓(名申字幹臣/號青山翁)¶
強金紫墓¶
　名至字幾聖今石羊虎猶存其子文憲公淵明墓在¶
　西溪鄉諸子亦多附此¶
陳拾遺墓(唐人嵗久莫考名/字在積慶山下)¶
氷壑書堂¶
<pb:KR3j0185_WYG_063-80a>¶
　金樞宻淵號氷壑嘗作書堂于此因𦵏焉積慶永清¶
　二山在後平鼎山在左湖山在前凡錢塘城邑江湖¶
　之勝皆近在几席間乃南北二峰中之最高一山也¶
　有君子天一二泉理宗御書積慶山怡顔藏書農圃¶
　以賜又賜功徳寺名曰積慶教忠後不及建而止¶
贊寧塔(天聖間/𦵏此)　　　　靈石山¶
薛開封墓(名居正/諡貞顯)　　　崇因報徳院¶
　有靈石泉又名嵗寒泉甚清高宗常臨幸院與積慶¶
<pb:KR3j0185_WYG_063-80b>¶
　山後永清院皆薛開府功徳此院已廢獨靈石塔猶¶
　存¶
浄林廣福院¶
　開府楊慶菴祖墳土人呼為上楊菴有松闗南泉芳¶
　桂亭¶
無垢寺¶
　舊名無着乃無著禪師道場舊在石人嶺慶元中韓¶
　平原以寺為生墳遂移寺于此嘉定十一年重修有¶
<pb:KR3j0185_WYG_063-81a>¶
　雅鷄巗仙人臺清音軒偃松下有茯苓因名泉為茯¶
　苓泉後為演福寺遂廢¶
崇恩演福教寺¶
　寳祐丁巳重建咸淳中改禪寺徳祐後復為教寺賈¶
　貴妃殯所周漢國端孝公主祔焉舊山門有妙莊嚴¶
　域及生清浄心亭真如亭諸天閣羅漢閣¶
鷄籠山　　　　　　　金鐘峰¶
禇家坎(漢末禇盛族/舊有居此者)　　白蓮院(相傳晉肇法/師講經于此)¶
<pb:KR3j0185_WYG_063-81b>¶
風篁嶺　　　　　　　小水樂(福祇/園)¶
二老亭¶
　後改徳威舊在風篁嶺頭東坡辯才往來于此皆有¶
　詩今移于龍井祠下¶
龍井¶
　吳赤烏中葛稚川嘗鍊丹于此在風篁嶺上巖壑林¶
　樾幽古石竇一泓清澈翠寒甘美可愛雖久旱不涸¶
　石上流水處其色如丹遊者視久水輒溢人去即減¶
<pb:KR3j0185_WYG_063-82a>¶
　其深不可測相傳與江海通有龍居之每禱雨必應¶
　或見小蟹斑魚蜥蜴之類井傍有恵濟龍王祠¶
陳寺丞墓¶
　名剛中紹興中以言事與張狀元九成連坐謫知䖍¶
　州安逺縣而卒後𦵏風篁嶺沙盆塢¶
胡侯墓(名則知杭州/廟在墓前)　　劉菴(孝宗朝劉婉/所今歸龍井)¶
龍井延恩衍慶寺¶
　辯才故地舊名報恩看經院後改夀聖東坡書額猶¶
<pb:KR3j0185_WYG_063-82b>¶
　存又改廣福元祐以來諸賢留題甚多及東坡竹石¶
　亷宣仲枯木寺前有過溪橋又名歸隠橋又名二老¶
　橋寺有方圓菴寂照閣清獻趙公閒堂訥齋潮音堂¶
　滌心沼鏡清堂冲泉薩埵石辯才清獻東坡三賢祠¶
　辯才塔諸天閣山有獅子峰¶
葉苔矶墓(元索字唐/卿詩人)　　五雲山(中有真際院嶺上/有天井大旱不竭)¶
九溪十八澗¶
大麥嶺¶
<pb:KR3j0185_WYG_063-83a>¶
法空寺(舊名/資慶)　　　　　南資聖院(濮王/墳)¶
花家山¶
盧園(内侍盧允昇園景物竒秀西湖/十景所謂花港觀魚即此也)¶
浄安院(内侍董宋/臣香火)　　　崇真宫(昔為女冠今/為永浄尼寺)¶
茆家步　　　　　　　獨角門¶
浄嚴廣報院(内侍董永/仲功徳)　隆興菴(楊寺/廨院)¶
黄泥嶺　　　　　　　水陸菴(楊寺廨院後/名慶安院)¶
妙心寺　　　　　　　水竹塢¶
<pb:KR3j0185_WYG_063-83b>¶
西湖三堤路¶
　蘇公堤自南新路直至北新路口小新堤自麴院至¶
　馬蝗橋¶
蘇公堤¶
　元和中東坡守杭日所築起南迄北横截湖面夾道¶
　雜植花栁中為六橋九亭坡詩云六橋横絶天漢上¶
　北山始與南屏通忽驚二十五萬丈老葑席巻蒼煙¶
　空後守林希榜之曰蘇公堤¶
<pb:KR3j0185_WYG_063-84a>¶
第一橋(港通赤山教/場名映波)¶
旌徳觀¶
　元係定香寺舊址寳慶間京尹袁韶改建為觀有西¶
　湖道院虛舟雲錦二亭今復為定香寺¶
先賢堂¶
　名仰高祠許由已下共四十人刻石作贊具載事迹¶
第二橋(通赤山麥嶺/路名鎖瀾)　　湖山堂(旁有水閣/尤宏麗)¶
三賢堂¶
<pb:KR3j0185_WYG_063-84b>¶
　祠白樂天林和靖蘇東坡¶
第三橋(通花家山/港名望山)　　　第四橋(通茆家步港名壓/堤北新路第三橋)¶
施水菴(名圓通有石臺/籠燈以照夜船)　雪江書堂(胡賢良/侊所居)¶
新水仙王廟(龍王祠與葛/嶺者為二)¶
崇真道院(賈平章建後有/閣今改為僧寺)¶
松窻(張濡/别墅)　　　　　　第五橋(通麴院港名東浦/北新路第二橋)¶
第六橋(通耿家歩港名跨/虹北新路第一橋)¶
小新堤¶
<pb:KR3j0185_WYG_063-85a>¶
　淳祐中趙京尹與籌自北新路第二橋至麴院築堤¶
　以通靈竺之路中作四面堂三亭夾岸花栁比蘇堤¶
　或名趙公堤¶
履泰將軍廟¶
　有天澤井葛仙翁所植虬松將軍錢塘人姓孫名顯¶
　忠任吳越時嘉熙中趙與懽尹京禱雨有驗奏聞因¶
　勑封天澤侯¶
楊園(楊和/王府)¶
<pb:KR3j0185_WYG_063-85b>¶
永寧崇福院¶
　又名小隠寺元係内侍陳源適安園近世所歌菊花¶
　新曲破之事正係此處獻重華宫為小隠園孝宗撥¶
　賜張貴妃寺前有澗曰雙峰又曰金沙¶
裴園¶
　裴橲園誠齋詩云岸岸園亭傍水濱裴園飛入水心¶
　横傍人莫問遊何處只揀荷花開處行¶
喬園(喬幼/聞園)　　　　　　史園(史屏右/徽孫)¶
<pb:KR3j0185_WYG_063-86a>¶
資國園(舊名報國有東坡書隱/秀齋趙令畤徳麟䟦語)¶
淳固先生墓(斌姓宋號庸齋/師晦菴先生)¶
馬蝗橋¶
孤山路¶
西陵橋(又名西林橋又名/西泠橋又名西村)¶
孤山(舊有栢堂竹閣四照閣巢/居閣林處士廬今皆不存)¶
四聖延祥觀¶
　有韋太后沉香四聖像小蓬萊閣瀛嶼堂金沙井六¶
<pb:KR3j0185_WYG_063-86b>¶
　一泉餘見御園類¶
西太乙宫¶
　舊四聖觀園理宗朝建今黄庭殿乃昔凉堂也兩壁¶
　蕭照畫尚存亭館名並見御園類有和靖墓瑪瑙坡¶
　陳朝栢¶
四面堂　　　　　　　處士橋(以和靖/得名)¶
涵碧橋　　　　　　　髙菊磵墓(名九萬𦵏孤/山後談家山)¶
斷橋¶
<pb:KR3j0185_WYG_063-87a>¶
　又名段家橋萬栁如雲望如裙帶白樂天詩云誰開¶
　湖寺西南路草綠裙腰一道斜¶
北山路¶
　自豐樂樓北沿湖至錢塘門外入九曲路至徳勝橋¶
　南印道堂小溜水橋黄山橋掃帚塢鮑家田青芝塢¶
　玉泉駝巘棲霞嶺東山衕霍山昭慶教場水磨頭葛¶
　嶺九里松靈隠寺石人嶺西溪路止三天竺附¶
栁洲¶
<pb:KR3j0185_WYG_063-87b>¶
龍王廟(名會靈所謂栁/洲五龍王也)¶
惠明院(舊名資福今呼栁洲/寺其地舊為通元菴)¶
上船亭　　　　　　　養魚莊(楊郡/王廟)¶
環碧園(楊郡王府堂/扁皆御書)　　迎光樓(張循/王府)¶
劉氏園(内侍劉公/江所居)　　　一清堂(後改玉蓮競/渡爭標於此)¶
菩提院¶
　舊名惠嚴與昭慶寺相連有靈感大悲像閣綠野白¶
　蓮堂碧軒四觀軒南有迎熏澄心涵碧玉壺&KR0586;毺今¶
<pb:KR3j0185_WYG_063-88a>¶
　廢¶
玉壺御園　　　　　　楊和王水閣¶
賈府上船亭　　　　　錢塘門上船亭¶
秀邸新園　　　　　　謝府園(有一碧/萬頃堂)¶
隠秀園(劉鄜/王府)　　　　　先得樓(即古望/湖樓)¶
釋勝園(秀邸有御書擇/勝愛間二堂)　九曲城下¶
法濟院(舊名觀音院/有明爽二軒)　　五聖廟(有蘇漢/臣畫壁)¶
妙因院(元係慈/光菴)　　　　寳嚴院¶
<pb:KR3j0185_WYG_063-88b>¶
真覺尼院(元係隠/静菴)　　　錢氏園(華亭/錢府)¶
新嶽廟　　　　　　　東湖道院¶
闗王廟(舊滿路種桃/號半道紅)　　古北闗¶
楊府廨宇(楊郡王府/今捨為寺)　　玉虚觀¶
崇果院(徳勝橋南/舊名羅漢)　　　印道堂¶
趙郭園　　　　　　　羅漢院¶
史府(今為慧/日寺)　　　　　水丘園¶
西隠精含　　　　　　豐樂院¶
<pb:KR3j0185_WYG_063-89a>¶
鐵佛寺　　　　　　　梅岡御院¶
張氏園　　　　　　　王氏園¶
小溜水橋　　　　　　精進院(齋宫舊/名精脩)¶
廷夀院　　　　　　　澄寂院(桃花/衕)¶
黄山橋　　　　　　　掃帚塢¶
萬花小隠(謝府/園)　　　　常清宫(沂王/功徳)¶
聚秀園(楊/府)　　　　　　鮑家田¶
秀野園(謝/府)　　　　　　南禪資福尼寺¶
<pb:KR3j0185_WYG_063-89b>¶
極樂尼寺　　　　　　思故塔¶
屠虚聖昭廟(廣慧/侯)　　　資夀院(元係大/聖菴)¶
明覺院(舊名報先/有虚心軒)　　　永菴(閻/府)¶
萬安院(舊名清/化永安)¶
慈聖院(舊名慈雲潘李二貴妃殯/所有聖水池大旱不涸)¶
羅寺　　　　　　　　妙智院(舊名報/國觀音)¶
玉泉浄空院(泉色清澈蓄大/金魚有龍王祠)¶
西觀音山　　　　　　青芝塢¶
<pb:KR3j0185_WYG_063-90a>¶
愍忠資福普向院(楊和王建專充殿前諸/軍功徳及為諸軍瘞所)¶
上闗寺(内侍闗少師功/徳名崇先顯慶)　竹所¶
杜北山墓(汝能字叔謙太后諸/孫居麴院能詩有聲)¶
天清宫(女/冠)　　　　　　靈峰院(裴氏/功徳)¶
裴墳(有雙/節亭)　　　　　　駝巘嶺¶
靈耀觀　　　　　　　西峰净嚴院(感義郡/王功徳)¶
大明院¶
圓明崇福禪寺(巖阿有井泉極清冽/内侍霍汝弼功徳)¶
<pb:KR3j0185_WYG_063-90b>¶
棲霞嶺　　　　　　　神仙宮(有偃松如龍/名御愛松)¶
乾濕水洞(有一寺/在側)　　　浄元觀¶
妙明院　　　　　　　東山衕¶
不空院(舊名/傳經)　　　　　永安院(元係吳秦王府香/火菴有清芬亭)¶
䕶國仁王禪寺(後有龍洞龍/王祠在焉)¶
西靖宫(女/冠)　　　　　　寧國院¶
廣照院　　　　　　　霍山¶
長慶院(舊名華嚴菴/主張王香火)　　張王廣惠廟¶
<pb:KR3j0185_WYG_063-91a>¶
永慶院　　　　　　　光相塔院(山水/甚竒)¶
湧泉(髙宗嘗/取瀹茗)　　　　　清心院(舊名/湧泉)¶
淫池園(吕/氏)　　　　　　金輪梵天院(舊名金輪寺/後即巾子峰)¶
寳勝院(舊名/應天)　　　　　金牛䕶法院¶
洞明菴　　　　　　　天龍洞(道者開無/門所居)¶
雲洞園¶
　楊和王府有萬景天全方壺雲洞瀟碧天機雲錦紫¶
　翠間濯纓五色雲玉龍玲瓏金粟洞天砌臺等處花¶
<pb:KR3j0185_WYG_063-91b>¶
　木皆蟠結香片極其華㓗盛時凡用園丁四十餘人¶
　監園使臣二名¶
大昭慶寺(與前菩提寺相連舊/名菩提寺有戒壇)¶
䇿選鋒教場　　　　　古柳林¶
錢塘縣尉司¶
　舊有平湖軒英游閣又有片石周益公字之曰竒俊¶
　葢相傳為王子高舊居故也¶
葛嶺路¶
<pb:KR3j0185_WYG_063-92a>¶
水磨頭　　　　　　　石涵橋(有水閘泄湖/水入下湖)¶
放生亭　　　　　　　徳生堂(理宗/御書)¶
泳飛亭(理宗/御書)¶
總宜園(本張太尉後歸趙平/逺淇今為西太乙宫)¶
大吳園　　　　　　　小吳園¶
水月園¶
　紹興中賜楊和王孝宗撥賜嗣秀王水月瀛燕堂玉¶
　林堂皆御書¶
<pb:KR3j0185_WYG_063-92b>¶
兠率院　　　　　　　葛嶺(葛仙常往來於此/故得名亦名葛塢)¶
十三間樓相嚴院¶
　舊名十三間樓石佛院東坡守杭日每治事於此有¶
　冠勝軒¶
大石佛院¶
　舊傳為秦皇纜船石俗名西石頭宣和中僧思净就¶
　石鐫成大佛半身或云下通海眼¶
保叔塔崇夀院¶
<pb:KR3j0185_WYG_063-93a>¶
　咸平中僧永保脩故得名有應天塔極樂菴落星石¶
　石獅峰又名巾子峰及石屏風在焉碑刻舊有屏峰¶
　院記封山記¶
寳積山　　　　　　　敷惠廟¶
多寳院(舊名寳積/有緑隂堂)　　　嘉澤廟祠(水仙有薦/菊泉及亭)¶
孫花翁墓¶
　惟信字季蕃隠居湖山棄官自放詩詞尤工趙節齋¶
　𦵏之劉後村為誌杜清獻為文以祭¶
<pb:KR3j0185_WYG_063-93b>¶
普安院　　　　　　　挹秀園(楊駙/馬)¶
秀野園(劉鄜王有/四井堂)　　　上智果院(有參寥泉/東坡題)¶
治平寺(有錦塢/煙雲閣)　　　　夀星院¶
江湖偉觀(即觀臺舊址盡/得江湖之勝)¶
寳雲菴¶
　舊名千光玉寺邳王殯所有寳雲菴清軒月窟澄心¶
　閣南隠堂妙思堂雲巢今不復存又有靈泉井寳雲¶
　菴初陽臺亦廢¶
<pb:KR3j0185_WYG_063-94a>¶
瑪瑙寳勝院¶
　昔在孤山後改為四聖觀遂遷于此有中庸子陶器¶
　墓乃法惠法師智圓自號也有髙生閣僕夫泉¶
養樂園¶
　賈平章有光淥閣春雨觀瀟然養樂堂嘉生堂生意¶
　生物之府¶
玉清宫(有葛仙/鍊丹井)　　　　半春園(史衛/王府)¶
小隠園(史/府)¶
<pb:KR3j0185_WYG_063-94b>¶
集芳御園¶
　後賜賈平章内有假山石洞通出湖濱名曰後樂園¶
　有蟠翠雪香翠巗倚繡挹露玉蕋清勝已上皆髙宗¶
　御題亦集芳舊物也西湖一曲竒勛理宗御書賈秋¶
　壑遂初容堂度宗御書又有初陽精舍警室熙然臺¶
　無邉風月見天地心琳琅步歸舟等不一¶
香月鄰(廖瑩中園/後歸賈相)¶
嘉徳永夀教寺(毛娘娘功徳有/翔泳堂芝巖)¶
<pb:KR3j0185_WYG_063-95a>¶
喜鵲寺¶
　即禪宗院以鳥窠禪師得名魏婉儀殯所白樂天有¶
　紫楊花詩¶
寳嚴院(舊名/垂雲)¶
定業院(鳥窠禪師道埸有君子泉/石甑山環峰堂襲夢軒)¶
虎頭巗(介于寳嚴/定業之間)¶
施梅川墓¶
　名岳字仲山吳人能詞精於律吕楊守齋為寺後樹¶
<pb:KR3j0185_WYG_063-95b>¶
　梅作亭以𦵏薛梯颷為誌李篔房書周草窻題葢¶
仁夀尼菴　　　　　　招賢寺¶
報恩院¶
　舊名報先即孤山六一泉寺後以其地為延祥觀遂¶
　遷于此徳國公主殯所¶
廣化院¶
　舊名永福自孤山遷于此舊有白公竹閣柏堂水鑑¶
　堂涵暉亭凌雲閣金沙井辟支佛骨塔慧琳塔白公¶
<pb:KR3j0185_WYG_063-96a>¶
　祠堂¶
快恬園(趙/氏)¶
水竹院落¶
　賈平章園御書閣曰奎文之閣有秋水觀第一春思¶
　剡亭道院¶
顯明院¶
　舊名興福保清儀王仲堤殯所有鑑空閣緑净堂¶
北新路口　　　　　　棲霞嶺口¶
<pb:KR3j0185_WYG_063-96b>¶
古劍闗(棲霞/嶺下)¶
岳王墳¶
　岳武穆王飛所𦵏其子雲亦祔焉葉靖逸詩云萬古¶
　知心只老天英雄堪恨復堪憐如公少緩須㬰死此¶
　地安能八十年漠漠凝塵空偃月堂堂遺像在凌烟¶
　早知埋骨西湖路悔不鴟夷理釣船¶
褒忠演福院¶
　元係智果觀音院後充岳鄂王香火岳雲所用鐵鎗¶
<pb:KR3j0185_WYG_063-97a>¶
　猶存¶
冲虛宮(舊名寜/夀菴)　　　　耿家步¶
東山衕口　　　　　　福夀院¶
廖葯洲園　　　　　　小石板口¶
九里松一寺門¶
　唐刺史袁仁敬守杭日植松於左右各三行門扁吳¶
　説書髙宗嘗欲易之自以不及但金飾其字¶
駝巘嶺口　　　　　　石板巷口¶
<pb:KR3j0185_WYG_063-97b>¶
麴院巷口　　　　　　行春橋¶
小行春橋　　　　　　忠勇廟(統制/張祠)¶
左軍教場　　　　　　三嵗塔院¶
明真宫(女冠今改/為三藏寺)　　　資徳廟(慕容貴/妃香火)¶
萬夀院(南山白/雲宗建)　　　　唐家衕¶
後澗溪　　　　　　　紫芝道院(道士陳/崇真)¶
瑞岡塢　　　　　　　燕脂嶺(以土色/得名)¶
普福教寺　　　　　　崇夀院¶
<pb:KR3j0185_WYG_063-98a>¶
崇親資福院(張淑妃/香火)¶
天申萬夀圓覺教寺¶
　舊為了義法師塔院有歸雲堂三昩正受閣並髙宗¶
　御書累朝臨幸有御座御榻理宗御書清凉覺地¶
石獅子路　　　　　　香林園¶
斑衣園(韓/府)　　　　　　金沙澗(靈竺之水自/此東入于湖)¶
顯慈集慶教寺¶
　閻貴妃香火寺扁殿閣皆理宗御書有月桂亭甚佳¶
<pb:KR3j0185_WYG_063-98b>¶
　金碧為湖山諸寺之冠¶
靈隠天竺寺門¶
　俗呼二寺門袁居中書白樂天詩一山門作兩山門¶
　兩寺元從一寺分正此也¶
合澗橋(靈竺二山之/水會合于此)　　龍脊橋¶
武林山¶
　又曰靈隠山又曰靈苑山又曰仙居山上有五峰曰¶
　飛來曰白猿曰嵇留曰月桂曰蓮華山前有澗即武¶
<pb:KR3j0185_WYG_063-99a>¶
　林泉也¶
呼猿洞¶
龍泓洞¶
　有蔣之竒篆字前後諸賢題字極多二洞在飛來峰¶
女兒山(一名玉/女巖)　　　　青林巖¶
理公巖(乃靈隠開山惠理/法師在靈鷲寺後)¶
冷泉¶
　有亭在泉上冷泉二字乃白樂天書亭字乃東坡續¶
<pb:KR3j0185_WYG_063-99b>¶
　書詩扁充棟不能悉錄林丹山詩云一泓清可浸詩¶
　脾冷暖年來只自知流向西湖載歌舞回頭不似在¶
　山時¶
温泉　　　　　　　　醴泉(二泉在冷/泉之上)¶
葛塢　　　　　　　　朱墅¶
候仙亭　　　　　　　壑雷亭¶
觀風亭¶
　又有虚白見山袁君紫微翠微石橋月桂等亭及丹¶
<pb:KR3j0185_WYG_063-100a>¶
　竈隠居許邁思真三堂連巗棧伏龍濺等今皆廢¶
景徳靈隠禪寺¶
　相傳靈隠禪寺乃葛仙翁書或云宋之問書景徳中¶
　續加景徳二字有百尺彌勒閣蓮峰堂方丈曰直指¶
　堂千佛殿延賓水閣望海閣理宗御書覺玉寳殿妙¶
　莊嚴域又有巢雲亭見山堂白雲菴松源菴東菴等¶
　在山後尤幽寂可喜¶
北髙峰塔¶
<pb:KR3j0185_WYG_063-100b>¶
　在靈隠寺山後絶頂比南髙峰尤髙上有五顯祠逺¶
　近炷香四時不絶¶
法安院¶
　舊名廣嚴唐韜光禪師築菴于院後有清獻東坡題¶
　名¶
保寧院(舊名保安/無量夀)　　　資聖院(舊名大明開/山咸澤禪師)¶
韜光菴¶
　韜光禪師道場與樂天同時周伯㢸有詩前後諸賢¶
<pb:KR3j0185_WYG_063-101a>¶
　留題甚多舊有僧嘗於此降仙請至釋子蘭以下十¶
　人凡七士三釋皆唐人能詩者各書一詩語皆竒絶¶
　曲盡其景今詩尚存壁間¶
永福寺¶
　隆國黄夫人功徳咸淳九年建位靈隠西石筍山下¶
石筍普圓院¶
　天福二年黄氏重修舊名資嚴山有石如筍髙數十¶
　丈故名石筍寺有超然臺金沙白沙二泉鄴公菴杭¶
<pb:KR3j0185_WYG_063-101b>¶
　守祖無擇愛此山之勝結菴於此取公所封名之方¶
　丈左右金漆板扉皆趙清獻諸賢蘇秦陳黄留題及¶
　文與可竹數枝如張總得父子吳𫝊朋等題字甚多¶
　嵗久暗淡猶隠隠可見寺極清古幽&KR0201;為湖山諸刹¶
　之冠後隆國黄夫人以超然臺為𦵏地遂移此院于¶
　山之西而古意不復存矣¶
天聖靈夀院(僧徳/賢建)　　　鐵石菴¶
隆親永福院¶
<pb:KR3j0185_WYG_063-102a>¶
時思薦福寺¶
　吳益王墳寺舊以下竺為墳寺後以古刹遂别建于¶
　此髙宗嘗臨幸吳太后手書金剛經有楊太后䟦及¶
　髙宗御書心經並刻石藏下竺靈山塔下益王神道¶
　碑蔣燦書甚佳墓前二石馬琢刻如生舊傳夜輒馳¶
　驟其鞦轡光瑩如玉至今苔蘚不侵寺有宜對亭雙¶
　珠亭萬玉軒湖山至此極幽邃矣¶
黄妃墓(錢王/妃)　　　　　卓筆峰¶
<pb:KR3j0185_WYG_063-102b>¶
明惠尼院(舊名定惠錢/王孫妃香火)　石人嶺¶
海峰菴¶
無着禪師塔¶
　舊有無垢院韓平原以為夀地遷院于靈石山側後¶
　楊郡王復取為夀地遂啓其塔乃陶龕容色如生髪¶
　垂至眉指爪皆遶身舍利無數留三日不壊竟茶毗¶
　之僧肇淮海有詩云一定空山五百年不須惆悵啓¶
　頽甎路邉多少麒麟塜過眼無人贈紙錢今地為永¶
<pb:KR3j0185_WYG_063-103a>¶
　福所有¶
西溪路¶
畢宫師墓(畢再遇之父/子皆𦵏於此)¶
三天竺(自靈鷲至上/竺郎當嶺止)¶
陳明大王廟¶
　漢熹平餘杭令陳渾後唐長興中封太平靈衛王¶
靈鷲興聖寺¶
　惠理法師卓錫之地吳越王建有靈山海會閣理宗¶
<pb:KR3j0185_WYG_063-103b>¶
　御書理公巖滴翠軒九品觀東坡祠東坡題名¶
隋觀法師塔(下竺開山/祖師真觀)¶
下天竺靈山教寺¶
　在隋號南天竺五代時號五百羅漢院祥符初號靈¶
　山寺天禧復名天竺寺紹興改賜天竺時思薦福為¶
　吳秦王香火慶元復今額有御書閣藏仁宗及中興¶
　五朝御書曲水亭前塔跳珠泉枕流亭適安亭清暉¶
　亭九品觀堂石面靈桃石蓮華水波石悟侍者塔並¶
<pb:KR3j0185_WYG_063-104a>¶
　祠草堂西嶺卧龍石石門澗神尼舍利塔日觀菴方¶
　丈曰佛國山法堂二字乃雲房鍾離權書甚竒古金¶
　光明三昩堂神御殿瑞光塔普賢殿無量夀閣回軒¶
　亭七葉堂客兒亭大悲泉重榮檜葛仙丹井白少𫝊¶
　烹茶井石梁翻經臺望海閣香林亭香林洞無根藤¶
　鬬鷄巖夜講堂登嘯亭靈山後塔慈雲懴主榻七寳¶
　普賢閣㫋檀觀音瑞像有記大抵靈竺之勝周回數¶
　十里巖壑尤美實聚於下天竺寺自飛來峰轉至寺¶
<pb:KR3j0185_WYG_063-104b>¶
　後諸巖洞皆嵌空玲瓏瑩滑清潤如虬龍瑞鳯如層¶
　華吐萼如皺縠疊浪穿幽透深不可容貎林木皆自¶
　巖骨㧞起不土而生𫝊言兹巖韞玉故腴潤若此石¶
　間波紋水迹不知何時有之其間唐宋遊人題名不¶
　可殫記覽者顧景興懐云¶
吳越孝獻世子墓(文穆/王子)　楓林塢¶
永清寺(薛開府居/正香火)¶
中天竺天寧萬夀永祚禪寺¶
<pb:KR3j0185_WYG_063-105a>¶
　隋開皇千嵗寳掌和尚開山建寺吳越時名崇夀院¶
　政和中改賜今名有摩利支天像華嚴閣如意泉¶
彌陀興福教院(皇子兖邠/二王殯所)¶
顯親多福院(舊名/光福)　　　大明寺(元係興/國菴)¶
上天竺靈感觀音院¶
　天福中建名天竺㸔經院咸平初賜今名淳祐中賜¶
　廣大靈感觀音教寺舊寺額蔡襄書後理宗易以御¶
　書外山門乃蔡京書紹興乾道淳熙皆嘗臨幸有十¶
<pb:KR3j0185_WYG_063-105b>¶
　六觀堂應真閣超諸有海理宗御書有雲漢之閣藏¶
　累朝所賜御書兩峰堂白雲堂中印堂凊華軒延桂¶
　閣秋芳閣伴雲閣前後賜珠冠玉爐珍玩甚多每水¶
　旱朝廷必禱焉外古迹有肅儀亭梅峰菴琮老橋金¶
　佛橋復菴流虹澗夢泉植杖亭謝履亭凝翠泉觀音¶
　泉雲液池孫公亭無竭亭¶
雙檜峰　　　　　　　白雲峰¶
乳竇峰　　　　　　　楊梅嶺¶
<pb:KR3j0185_WYG_063-106a>¶
郎當嶺¶
<pb:KR3j0185_WYG_063-107a>¶
　　約齋燕遊志(張鎡/)¶
淳熙丁未秋余舍所居為梵刹爰命桂隠堂館橋諸池¶
名各賦小詩總八十餘首逮慶元庚申歴十有四年之¶
久匠生於心指隨景變移徙更葺規模始全因刪易增¶
補得詩凡數百綱舉而言之東寺為報上嚴先之地西¶
宅為安身携幼之所南湖則管領風月北園則娱宴賔¶
親亦庵神居植福以資净業也約齋晝處觀書以助老¶
學也至於暢懐林泉登賞吟嘯則又有衆妙峰山包羅¶
<pb:KR3j0185_WYG_063-107b>¶
幽曠介于前六者之間區區安身嗜静之志造物亦不¶
相負矣或問予曰造物不負子子其惡負造物哉釋名¶
宦之拘囚享天真之快適要當於筋骨未衰時今子三¶
仕中朝顛華齒墜涉筆總無十二旬如之何則可余應¶
之曰仕雖多不使勝閑日余之願也余之幸也敢不勉¶
㫋壬戌嵗仲夏張鎡功父書¶
　　東寺(勅為廣/夀慧雲)¶
大雄尊閣(千佛/像)　　　　静髙堂(寢室/)¶
<pb:KR3j0185_WYG_063-108a>¶
真如軒(種竹/)¶
　　西宅¶
叢奎閣(安奉被賜/四朝宸翰)　　　徳勲堂(祖廟以髙宗/御書二字名)¶
儒聞堂(前堂用告/詞取名)　　　現樂堂(中堂用朱/岩壑語)¶
安閒堂(後堂/)　　　　　瀛巒勝處(東北小堂/前後山水)¶
綺互亭(有四/小軒)　　　　　栁堂花院¶
應鉉齋(筮得鼎/卦故名)　　　　振藻(取告詞/中字名)¶
宴頥軒　　　　　　　尚有軒¶
<pb:KR3j0185_WYG_063-108b>¶
賞真亭(山水/)¶
　　亦菴¶
法寳千塔(鐵鑄千塔/藏經千巻)　　如願道場(藥師/佛壇)¶
𫝊衣軒　　　　　　　冩經寮(書華嚴等/大乗諸經)¶
　　約齋¶
泰定軒　　　　　　　烟波觀¶
南湖　　　　　　　　御風橋(十間/)¶
閬春堂(牡丹/芍藥)　　　　　把菊亭¶
<pb:KR3j0185_WYG_063-109a>¶
天鏡亭(水心/)　　　　　星槎(舟名/)¶
鷗渚亭　　　　　　　泛月闕(水門/)¶
　　北園¶
羣仙繪幅樓(前後十一間下臨丹桂五/六十株盡見江湖諸山)¶
桂隠(諸處總名/今揭樓)　　　　清夏堂¶
玉照堂(梅花四/百株)　　　　蒼寒堂(青松二/百株)¶
艷香館(雜春花/百餘槮)　　　　碧宇(修竹/十畆)¶
水北書院(對山/臨溪)　　　　界華精舍(夢中/得名)¶
<pb:KR3j0185_WYG_063-109b>¶
撫鶴亭(近松/株)　　　　　芳草亭(臨池/)¶
味空亭(臘梅/)　　　　　垂雲石(髙二丈廣/十四尺)¶
攬月橋　　　　　　　飛雪橋(在梅/林中)¶
蘂珠洞(荼䕷二/十五株)　　　　芙蓉池(紅蓮十畆四/面種芙蓉)¶
珍林(雜果/小園)　　　　　　涉趣門(總門入/松徑)¶
安樂泉(竹間/井)　　　　　杏花莊(村酒/店)¶
鵲泉(井名/)¶
　　衆妙峰山¶
<pb:KR3j0185_WYG_063-110a>¶
詩禪堂　　　　　　　黄寧洞¶
景白軒(寘香山/畫像)　　　　文光軒(臨池/)¶
緑畫軒(木犀/臨側)　　　　　書葉軒(柿二/十株)¶
俯窠軒(髙檜/旁)　　　　　無所要軒¶
長不昧軒　　　　　　摘星軒¶
餐霞軒(櫻桃三/十餘株)　　　　讀易軒¶
詠永軒(道徳/經)　　　　　凝薰堂¶
楚佩亭(蘭/)　　　　　　宜雨亭(千葉海棠二/十株夾流水)¶
<pb:KR3j0185_WYG_063-110b>¶
滿霜亭(橘五十/餘株)　　　　聴鶯亭(栁邉/竹外)¶
千嵗菴(仁皇飛/白字)　　　　恬虚菴¶
慿暉亭　　　　　　　美芝亭¶
都徽别館(誦度人經處經/乃徽宗御書)¶
水湍橋　　　　　　　漪嵐洞¶
施無畏(觀音/銅像)　　　　　澄霄臺(面東/)¶
登歗臺　　　　　　　金竹岩¶
隠書岩(石五仙書在岩穴/中可望不可取)古雪岩¶
<pb:KR3j0185_WYG_063-111a>¶
新岩　　　　　　　　疊翠亭(茂林中容/十許人坐)¶
釣磯　　　　　　　　菖蒲澗(上有小/石橋)¶
中池(養金魚/山澗中)　　　　　珠旒瀑¶
藏丹谷　　　　　　　煎茶磴¶
　¶
　¶
　¶
　¶
<pb:KR3j0185_WYG_063-111b>¶
　¶
　¶
　¶
　¶
　¶
　¶
　¶
　説郛巻六十三下¶
