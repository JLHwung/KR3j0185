# -*- mode: mandoku-view; -*-
#+TITLE: 說郛
#+DATE: 2015-08-24 23:26:56.293779
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷一百十九上
<pb:KR3j0185_WYG_119-1a>¶
欽定四庫全書¶
　説郛卷一百十九上　　　元　陶宗儀　撰¶
　　雲仙雜記一　(馮贄/)¶
　　幽人筆¶
司空圖隱於中條山芟松枝為筆管人問之曰幽人筆¶
正當如是(汗澷/録)¶
　　飛雲履¶
白樂天燒丹於廬山草堂作飛雲履𤣥綾為質四面以¶
<pb:KR3j0185_WYG_119-1b>¶
素綃作雲朶染以四選香振履則如烟霧樂天着示山¶
中道友曰吾足下生雲計不久上升朱府矣(樵人/直説)¶
　　孫登琴¶
孫登琴遇雨必有響如刃物聲竟因陰雨破作數截有¶
黑蛟踊去(金徽變/化篇)¶
　　棊聲與律呂相應¶
元頥本棋枰聲與律呂相應葢用響玉為盤非有異術¶
也(棋天/洞覧)¶
<pb:KR3j0185_WYG_119-2a>¶
　　紅白二墨¶
楚王靈䕫使人造紅白二墨為戱及書寫衣服黒衣用¶
白書白衣用紅書自成一家(大唐龍/髓記)¶
　　龍耳李¶
崔奉國家一種李肉厚而無核識者曰天罰乖龍必割¶
其耳耳血墮地故生此李(琴荘/美事)¶
　　磂磺椀¶
元載飲食冷物用磂磺椀熱物用泛氷甆器器有三千¶
<pb:KR3j0185_WYG_119-2b>¶
事(出樞/要録)¶
　　夢裁錦¶
蕭頴士少夢有人授紙百畨開之皆是繡花又夢裁錦¶
因此文思大進(出文筆/襟㗋)¶
　　無塵子¶
方鎔隠天門山以㯶櫚葉拂書號曰無塵子月以酒脯¶
祭之(出高士/春秋)¶
　　惜春御史¶
<pb:KR3j0185_WYG_119-3a>¶
穆宗每宫中花開則以重頂帳蒙蔽欄檻置惜春御史¶
掌之號曰括香(玉塵/集)¶
　　黒松使者¶
𤣥宗御案墨曰龍香劑一日見墨上有小道士如蠅而¶
行上叱之即呼萬歳曰臣即墨之精黒松使者也凢世¶
人有文者其墨上皆有龍賓十二上神之乃以墨分賜¶
掌文官(出陶家/缾餘事)¶
　　栁神九烈君¶
<pb:KR3j0185_WYG_119-3b>¶
李固言未第前行古栁下聞有彈指聲固言問之應曰¶
吾栁神九烈君已用栁汁染子衣矣科第無疑果得藍¶
袍當以棗餻祠我固言許之未㡬狀元及第(岀三/峯集)¶
　　六鼻鏡生雲烟¶
黃巢陷京城南唐王氏有鏡六鼻常生雲烟照之則左¶
右前三方事皆見王氏向京城照之巢寇兵甲如在目¶
前上平都邑以映日紗囊取入禁中(岀纂/異記)¶
　　文星典吏¶
<pb:KR3j0185_WYG_119-4a>¶
杜子美十餘嵗夢人令采文於康水覺而問人此水在¶
二十里外乃往求之見鵝冠童子吿曰汝本文星典吏¶
天使汝下謫為唐世文章海九雲誥已降可於豆壠下¶
取甫依其言果得一石金字曰詩王本在陳芳國九夜¶
捫之麟篆熟聲振扶桑享天福後因佩入葱市歸而飛¶
火滿室有聲曰邂逅穢吾令汝文而不貴(出文/覧)¶
　　𤣥山印記¶
陳茂為尚書郎毎書信印記曰𤣥山典記又曰𤣥山印¶
<pb:KR3j0185_WYG_119-4b>¶
擣朱礬澆麝酒閒則匣以鎮犀養以透雲香印書逹數¶
十里香不㫁印刻胭脂木為之(出𤣥/山記)¶
　　水玉數珠¶
房次律弟子金圖十二嵗時次律徴問葛洪仙籙中事¶
以水玉數珠手節之凡兩遍近二百事琅琅誦之不止¶
次律賞以轉枝梨(童子通/神集)¶
　　為梨花洗粧¶
洛陽梨花時人多攜酒其下曰為梨花洗粧㦯至買樹¶
<pb:KR3j0185_WYG_119-5a>¶
(唐餘/録)¶
　　籠桶衫柿油巾¶
杜甫在蜀日以七金買黃兒米半籃細子魚一串籠桶¶
衫柿油巾皆蜀人奉養之粗者(出浣花/旅地志)¶
　　石斧銘¶
𤣥針子得石斧銘曰天雷斧速文步敲石柱子如其言¶
詩如蒸雲千步千首(清異/志)¶
　　棠木印¶
<pb:KR3j0185_WYG_119-5b>¶
張寳凡衣服綵帛皆以所任官印之白黃物以墨紅黒¶
物以粉常曰此印賢於掌庫奴逺矣文字亦然人收寶¶
文以有棠木印者為真(張寳就/印録)¶
　　鳯窠羣女¶
姑臧太守張憲使娼妓戴拂壺中錦仙裳密粉淡粧使¶
侍閣下奏書者號傳芳妓酌酒者號龍津女傳食者號¶
仙盤使代書札者號墨娥按香者號麝姬掌詩藁者號¶
雙清子諸倡曰鳯窠羣女又曰團雲隊曵雲仙(出姑臧/前後記)¶
<pb:KR3j0185_WYG_119-6a>¶
　　地仙圓¶
虢州别駕竇淝以當歸為地仙圓曰使血海增光以棗¶
木為杵臼號金剛骨(出三堂/往事)¶
　　凉物¶
房壽六月召客坐糠竹簟凭狐文几編香藤為俎刳椰¶
子為杯搗蓮花製碧芳酒調羊酪造含風鮓皆凉物也¶
壽勸呉田以轆轤瓮田懼其深曰但見龍門溪水濯麴¶
蘖腸耳(岀叩/頭録)¶
<pb:KR3j0185_WYG_119-6b>¶
　　梅粧閣¶
郭元振落梅粧閣有婢數十人客至則拖鴛鴦襭裙衫¶
一曲終則賞以糖雞卵明其聲也宴罷散九和握香(出/敘)¶
(聞/錄)¶
　　洛陽嵗節¶
洛陽人家正旦造絲雞葛燕粉荔枝正月十五日造火¶
蛾兒食玉粱餻寒食装萬花輿煑楊花粥端午木羹艾¶
酒以花絲樓閣挿髩贈遺辟瘟扇乞巧使蜘蛛結萬字¶
<pb:KR3j0185_WYG_119-7a>¶
造明星酒装同心膾重九迎凉脯羊肝餅佩癭木符冬¶
至煎餳綵珠戴一陽巾除夜銅刀刻門埋小兒硯㸃水¶
盆燈臘日造脂花餤(金門/嵗節)¶
　　旃檀寺春秋二㑹¶
旃檀寺悟本詩春秋二㑹歛牛乳為龍華飯供獻結綵¶
錢為幡葢設客以呉興臠團糟授戒者施以般若錢求¶
男者解密珠璫(出僧園/逸録)¶
　　搔首問青天¶
<pb:KR3j0185_WYG_119-7b>¶
李白登華山落鴈峯曰此山最高呼吸之氣想通夫帝¶
座矣恨不攜謝朓驚人詩來搔首問青天耳(搔首/集)¶
　　清高門户¶
樂天語人曰吾已脱去利名枷鎖開清高門户但蓮龕¶
子母丹不知何時可成(自慶/傳)¶
　　午橋荘¶
裴令臨終告門人曰吾死無所繫但午橋荘松雲嶺未¶
成軟碧池繡尾魚未長漢書未終篇為可恨爾(出晉公/遺語)¶
<pb:KR3j0185_WYG_119-8a>¶
　　養硯墨筆紙¶
養筆以磂黃酒舒其毫養紙以芙蓉粉借其色養硯以¶
文綾葢貴乎隔塵養墨以豹皮囊貴乎逺濕逢溪子遵¶
之(文房/寳飾)¶
　　迷香洞¶
史鳯宣城妓也待客以等差甚異者有迷香洞神雞枕¶
鎖蓮燈次則交紅被傅香枕八分羊下列不相見以閉¶
門羹待之使人致語曰請公夢中來馮垂客于鳯罄嚢¶
<pb:KR3j0185_WYG_119-8b>¶
有銅錢三十萬盡納得至迷香洞題九迷詩於照春屏¶
而歸(常新/録)¶
　　袖裏春¶
𤣥宗為太子時愛妾號鸞兒多從中貴董逍遙微行以¶
輕羅造梨花散蘂裛以月麟香號袖裏春所至暗遺之¶
(史諱/録)¶
　　金鳯凰¶
周光祿諸妓掠髩用鬰金油傅面用龍消粉染衣以沈¶
<pb:KR3j0185_WYG_119-9a>¶
香水月終人賞金鳯凰一隻(傳芳/畧記)¶
　　三賢松¶
朝真觀九星院有三賢松三株如古君子梁閣老妓英¶
奴以麗水嚢貯香遊之不數日松皆半枯(事/畧)¶
　　芋魁遭遇¶
李華燒三城絶品炭以龍腦裹芋魁煨之擊爐曰芋魁¶
遭遇矣(三賢/典語)¶
　　山神以豐年相報¶
<pb:KR3j0185_WYG_119-9b>¶
琴叟耕鳯嶺之田以虎紋巾裹犁推之曰勞吾躬耕山¶
神必以豐年相報已而果然(鳯翔退/耕傳)¶
　　綰龍臺¶
李神遇以楓溪鐡造綰龍臺為宴燈花燈八層間以三¶
縫錦褾㸃紫菱油燃鳯縷(疑尚闕文出/捃摭精華)¶
　　呉興米¶
呉興米炊之甑香白馬豆食之齒醉虢國夫人厨吏鄧¶
連以此米擣為透花&KR0008;以豆洗皮作靈沙臛以供翠鴛¶
<pb:KR3j0185_WYG_119-10a>¶
堂(品物類/聚記)¶
　　掃露明軒¶
王施避巢寇入天台山主人賀理給以牛粥練羣施謝¶
曰公乃命司延我光景當為掃露明軒永為下吏(出芳/賢傳)¶
　　吞雲夢澤¶
張曲江語人曰學者常想胸次吞雲夢澤筆頭湧若耶¶
溪量既并包文亦浩瀚(徴文/玉井)¶
<pb:KR3j0185_WYG_119-11a>¶
　　雲仙雜記二¶
　　田水聲過吾師丈人¶
淵明嘗聞田水聲倚杖乆聴歎曰秫稻已秀翠色染人¶
時剖胸襟一洗荆棘此水過吾師丈人矣(淵明/别傳)¶
　　龍鬚友¶
郄詵射策第一再拜其筆曰龍鬚友使我至此後有貴¶
人遺金龜并拔蘂石簮咸與弟子曰可市筆三百管退¶
而藏之貯以文錦一千年後猶當令子孫以名香禮之¶
<pb:KR3j0185_WYG_119-11b>¶
(龍鬚/志)¶
　　隠士衫¶
成芳隠麥林山剝苧織布為短襴寛袖之衣着以酤酒¶
自稱隠士衫(梁福廬/陵記)¶
　　俗耳鍼砭詩腸鼔吹¶
戴顒春攜雙柑斗酒人問何之曰往聴黄鸝聲此俗耳¶
鍼砭詩腸鼓吹汝知之乎(高隠/外書)¶
　　半月履¶
<pb:KR3j0185_WYG_119-12a>¶
趙廷芝安成人作半月履裁千紋布為之托以精銀縝¶
以絳蠟唐輔明過之奪取以貯酒已乃自飲廷芝問之¶
答曰公器皿太微此履有滄海之積耳(玅豐居士/安成記)¶
　　菱角巾¶
王鄰隠西山頂菱角巾又嘗就人買菱脱頂巾貯之嘗¶
未遇而歎曰此巾名實相副矣(董慎續/豫章記)¶
　　大鯉五色¶
孫願夜行橫塘見池中大魚映月吸水移時不去池外¶
<pb:KR3j0185_WYG_119-12b>¶
數步有一小坎正涵北斗有蝦蟇數十共來飲啜願異¶
之明日汰池中惟有一大鯉身已五色復來坎所訪求¶
蝦蟇得三足者數十(馮玉雲/金溪記)¶
　　烟姿玉骨¶
袁豐居宅後有六株梅開時為鄰屋烟氣所爍屋乃貧¶
人所寄豐即圖泥塞竈張幕蔽風久之拆去其屋歎曰¶
烟姿玉骨世外佳人但恨無傾城笑耳即使妓秋蟾出¶
比之乃云可與比驅爭先然胭脂之徒正當在後(張洞/林桂)¶
<pb:KR3j0185_WYG_119-13a>¶
(林/志)¶
　　日晴¶
陸展郎中見楊梅歎曰此果恐是日精然若無蜂兒採¶
香誰勝難和之味即以竹絲藍貯千枚并茶花蜜送衡¶
山道士(常奉真/湘潭記)¶
　　火筯如兩儀¶
朱符謂火筯如兩儀成變化不可缺一本明火師在坐¶
曰當以玉為之貴能不熱(李明之/衡山記)¶
<pb:KR3j0185_WYG_119-13b>¶
　　羔羊揮淚¶
程皓以鐡床熁肉肥膏見火則油熖淋漓皓戲言曰羔¶
羊揮淚矣又云我以三十萬錢償鐡匠而得此奉養豈¶
不太過(方得逺/金陵記)¶
　　屋龍更衣¶
饒子卿隠廬山康王谷無瓦屋代以茅茨毎年一易茅¶
謂之茅龍更衣或時雨濕致漏則以油幄承梁坐於其¶
下初不愁歎(十三賢共/注廬山記)¶
<pb:KR3j0185_WYG_119-14a>¶
　　掌有卧蛇文¶
𫝊咸掌有卧蛇文指甲上隠起花草如雕刻是以文章¶
過人(逍遙公/南康記)¶
　　栗木為關¶
凡門以栗木為關者夜可以逺盜(從容/録)¶
　　九華半臂¶
關文衍為散騎常侍畫九華山圖於白綾半臂號九華¶
半臂自云令吾此身常在雲泉之内(時逢青/陽記)¶
<pb:KR3j0185_WYG_119-14b>¶
　　遷官面長額有光氣¶
郭汾陽每遷官則面長二寸額有光氣事已乃復(隴王/書)¶
　　壺中景¶
石崇砌上就苔蘚刻成百花飾以金玉曰壺中之景不¶
過如是(耕桑/偶記)¶
　　辨琴秦楚聲¶
李龜年至岐王宅聞琴聲曰此秦聲良久又曰此楚聲¶
主人入問之則前弹者隴西沈妍也後彈者揚州薛滿¶
<pb:KR3j0185_WYG_119-15a>¶
二妓大服乃贈之破紅綃蟾酥麨龜年自負强取妍秦¶
音琵琶捍撥而去(辨音/集)¶
　　臨光宴¶
正月十五夜𤣥宗於常春殿張臨光宴白鷺轉花黃龍¶
吐水金鳬銀燕浮光洞攅星閣皆燈也奏月分光曲又¶
撒閩江錦荔枝千萬顆令宫人爭拾多者賞以紅圏帔¶
綠暈衫(影燈/記)¶
　　水松牌¶
<pb:KR3j0185_WYG_119-15b>¶
李白遊慈恩寺寺僧用水牌刷以呉膠粉捧乞新詩白¶
為題訖僧獻𤣥沙鉢綵英梅檀香筆格蘭縑袴紫瓊霜¶
(海墨/徵言)¶
　　泛春渠¶
汝陽王璡取雲夢石甃泛春渠以蓄酒作金銀龜魚浮¶
沈其中為酌酒具自稱釀王兼麴部尚書(醉仙/圖記)¶
　　百花獅子¶
曲江䝿家遊賞則剪百花装成獅子相送遺獅子有小¶
<pb:KR3j0185_WYG_119-16a>¶
連環欲送則以蜀錦流酥牽之唱曰春光且莫去留與¶
醉人看(曲江春/宴録)¶
　　桃花紙¶
楊炎在中書後閣糊窻用桃花紙塗以氷油取其明甚¶
(鳯池/編)¶
　　酒器九品¶
李適之有酒器九品蓬萊盞海川螺舞仙瓠子巵㡢捲¶
荷金蕉葉玉蟾兒醉劉伶東溟様蓬萊盞上有山象三¶
<pb:KR3j0185_WYG_119-16b>¶
島注酒以山没為限舞仙盞有闗捩酒滿則仙人岀舞¶
瑞香毬子落盞外(逢原/記)¶
　　暖香滿室如春¶
寶雲溪有僧舍盛冬若客至則然薪火暖香一炷滿室¶
如春人歸更取餘燼(雲林異/景志)¶
　　啼猿生蕨¶
猿啼之地蕨乃多有每一聲遽生萬莖(窮幽/記)¶
　　買春錢¶
<pb:KR3j0185_WYG_119-17a>¶
進士不第者親知供酒肉費號買春錢(承平/舊纂)¶
　　苦吟¶
孟浩然眉毫盡落裴祐袖手衣袖至穿王維至走入醋¶
甕皆苦吟者也(詩源/指訣)¶
　　蜕龍牙¶
取蜕龍牙一枚手握之臨局自然機變横出(手參/棊訣)¶
　　碎金面棊盤¶
蘇尚書八十猶叅禪大溈訪之以手拍碎金面棊盤尚¶
<pb:KR3j0185_WYG_119-17b>¶
書尋有悟解(舊相禪/學録)¶
　　琴價與武庫爭先¶
嵇康抱琴訪山濤濤醉欲剖琴曰吾賣東陽舊業以得¶
琴乞尚書令河輪珮玉截為徽貨所衣玉簾中單買縮¶
絲為囊論其價與武庫爭先汝欲剖之吾從死矣(金徽/變化)¶
(篇/)¶
　　圍棊奪造化¶
王勃圍棋率下四子成一首詩勃猶詫之向人曰吾自¶
<pb:KR3j0185_WYG_119-18a>¶
奪造化雖一時之間百用亦可(棋天/洞覧)¶
　　墨紋如履皮¶
墨紋如履皮磨之有油暈者一兩可染三萬筆(成老相/墨經)¶
　　換茶醒酒¶
樂天方入關齊禹錫正病酒禹錫乃餽菊苖韲蘆菔鮮¶
換取樂天六班茶二囊以醒酒(蠻甌/志)¶
　　腸胃文章映日¶
元稹爲翰林丞㫖朝退行鐘廊時初日映九英梅隙光¶
<pb:KR3j0185_WYG_119-18b>¶
射稹有氣勃勃然百僚望之豈腸胃文章映日可見乎¶
(常朝/録)¶
　　天峯煤與綾文刺孰勝¶
盧杞與馮盛相遇於道各攜一囊杞發盛囊有墨一枚¶
杞大笑盛正色曰天峰煤和針魚腦八金溪子手中錄¶
離騷古本比公日提綾文刺三百為名利奴顧當孰勝¶
已而搜杞囊果是三百刺(大唐龍/髓記)¶
　　粥飼鳩¶
<pb:KR3j0185_WYG_119-19a>¶
藺先生坐琴荘食蘭香粥有鳩至階上先生以匙擲飼¶
之漸進至肩遂盡此粥後日鳩以千百至先生飼之(琴/荘)¶
(美/事)¶
　　花簪壓損㡌簷¶
梁緒梨花時折花簪之壓損㡌簷至頭不能舉(祥雲/志)¶
　　翡翠指環¶
何充妓於後閣以翡翠指環換刺繡筆充知歎曰此物¶
洞仙與吾欲保長年之好乃命蒼頭急以蜻蜓㡌贖之¶
<pb:KR3j0185_WYG_119-19b>¶
(粧樓/記)¶
　　赤将軍¶
哥舒翰有馬曰赤将軍翰愛之甚常以朝章加其背曰¶
過吾北林兒逺矣此駿馬也(馬癖/記)¶
　　地脂¶
高展為并門判官一日見砌間沫岀以手撮之試塗一¶
老吏面上皺皮頓改如少年色展以謂必神藥問承天¶
道士荅曰此名地脂食之不死展乃發甎已無所覩(方/鎮)¶
<pb:KR3j0185_WYG_119-20a>¶
(編/年)¶
　　胡麻啖犬¶
以胡麻麨啖犬則光黒而駿使獵必大獲狐兔又可得¶
三十嵗(好事/集)¶
　　得意田¶
雲陽畋氏值豐年則盡取金錢埋之九里皆滿曰有得¶
意田遂可棄無用金(豐年/録)¶
<pb:KR3j0185_WYG_119-21a>¶
　　雲仙雜記三¶
　　過門錢¶
龍山康甫慷慨不羈每日置酒於門邀畱賔客不住者¶
贈過門錢日費酒者鶴嘴缾二十(放懷/集)¶
　　虞永興書¶
有人收得虞永興與圓機書一紙剪開字字賣之礬卿¶
一字得麻一斗鶴口一字得銅硯一枚房村一字得芋¶
千頭隨人好之淺深(字/錦)¶
<pb:KR3j0185_WYG_119-21b>¶
　　一醉六日¶
張麟一醉六日嚙柱㡬半(醉/録)¶
　　起宅刷以醇酒¶
蓮花巷王珊起宅畢其門刷以醇酒更散香末葢禮神¶
之至(宣武/盛事)¶
　　題梁字¶
范溥題㕔事梁毎字以木蓮花承之嵗旦一開次日復¶
上之(河中/記)¶
<pb:KR3j0185_WYG_119-22a>¶
　　郇公厨¶
韋陟厨中飲食之香錯雜人入其中多飽飫而歸語曰¶
人欲不飯筋骨舒夤緣須入郇公厨(長安/後記)¶
　　厠上以术湯盥手¶
陳宛盛其居止厠上以术湯盥手槐板覆蔽糞穴為都¶
城第一(洛陽/要記)¶
　　書北山移文¶
樂天女金鑾十嵗忽書北山移文示家人樂天方買終¶
<pb:KR3j0185_WYG_119-22b>¶
南紫石欲開文士傳遂輟以勒之(豐寧/傳)¶
　　爭春館¶
揚州大守圃中有杏花數十畷每至爛開張大宴一株¶
令一倡倚其傍立館曰爭春開元中宴罷夜闌人或云¶
花有歎聲(楊州/事迹)¶
　　薛家士風¶
成都薛氏家士風甚美厨司以半瓠為杓子孫就食蝦¶
羹肉臠一取之飯再取之(蜀普/錄)¶
<pb:KR3j0185_WYG_119-23a>¶
　　食蒲桃¶
楊炎食蒲桃曰汝若不澁當以太原尹相授(河東/備錄)¶
　　梅聘海棠棖子臣櫻桃¶
黎舉常云欲令梅聘海棠棖子臣櫻桃及以芥嫁笋但¶
恨時不同耳然牡丹&KR1616;醿楊梅枇杷幸為執友(金城/記)¶
　　檜生藥圓¶
幽燕思先驛後有五樹檜忽生藥圓試摘服之往往療¶
疾有驗(幽燕/誌異)¶
<pb:KR3j0185_WYG_119-23b>¶
　　過㕔羊¶
熊飜每㑹客至酒半堦前旋殺羊令衆客自割隨所好¶
者綵綿繋之記號畢烝之各自認取以剛竹刀切食一¶
時盛行號過㕔羊(青州/雜記)¶
　　軟漆纒桑枝為離障¶
杜勝宅以軟漆纒桑枝編為籬障雨一過黑光照四面¶
時通甫愛之欲以銅官第取不應(鄴郡/名録)¶
　　嚼雞舌香¶
<pb:KR3j0185_WYG_119-24a>¶
飲酒者嚼雞舌香則量廣浸半天回則不醉(酒中/𤣥)¶
　　能詩¶
能詩之士雨泡滅則得意香烟㫁而成吟(白氏/金銷)¶
　　朱書禹字渡江河¶
渡江河者朱書禹字佩之免風濤保安吉(禹功/記)¶
　　盡數天星徧知棋勢¶
人能盡數天星則徧知棋勢(止戈/集)¶
　　雌雄樹¶
<pb:KR3j0185_WYG_119-24b>¶
九仙殿銀井有梨二株枝葉交結宫中呼為雌雄樹(金/鑾)¶
(宻/記)¶
　　作詩如繡花¶
作詩如繡花女令籠絡枝葉而已無過不及乃善(鍾嶸/句眼)¶
　　化玉膏¶
衞玠盥面用化玉膏及芹泥故色愈明潤終不枯槁(金/臺)¶
(錄/)¶
　　貯蘭蕙¶
<pb:KR3j0185_WYG_119-25a>¶
王維以黃磁斗貯蘭蕙養以綺石累年彌盛(汗漫/録)¶
　　百齒梳¶
孫思邈以交加木造百齒梳用之養生要法也(樵人/直説)¶
　　科斗筯魚尾匙¶
商範待客有漆花盤科斗筋魚尾匙(樞要/録)¶
　　唾地成文¶
有人謁李賀見其乆而不言唾地者三俄而成文三篇¶
(文筆/襟㗋)¶
<pb:KR3j0185_WYG_119-25b>¶
　　菖蒲當拜此君¶
王徽之以菖蒲映竹曰菖蒲止以九節為貴而此君面¶
目聳然正當再拜此君而此君亦安得不受之耶(高士/春秋)¶
　　界尺筆槽¶
有借界尺筆槽而破其槽者白其主人曰韓直木如常¶
孤竹君無恙但半面之交忽然折節矣主人大笑(玉塵/集)¶
　　犀如意¶
虞世南以犀如意爬癢乆之歎曰妨吾聲律半工夫(缾/餘)¶
<pb:KR3j0185_WYG_119-26a>¶
(事/)¶
　　萱草浣衣¶
鄭源令婢萱草浣衣萱草輒云郎君塵土太多令人手¶
皮俱脱(三峰/集)¶
　　虎毛紅筦筆¶
有僦馬生甚貧遇人與虎毛紅筦筆一枚曰所須但呵¶
筆即得之然夫妻之外令一人知則殆矣時方盛行凝¶
烟帳風篁扇皆呵而得之一日晚思兔頭羮連呵遽得¶
<pb:KR3j0185_WYG_119-26b>¶
數盤夫妻不能盡以與鄰家自是筆雖存呵之無應(纂/異)¶
(記/)¶
　　一詩輒洗其筆¶
白傅每一詩輒洗其筆(文/覧)¶
　　句中喜得魚竹¶
孟浩然一日周旋竹間喜色可掬又見網師得魚尤甚¶
喜躍友人問之荅云吾適得句中有魚竹二物不知竹¶
有㡬節魚有㡬鱗疑致疎謬今見二物乃釋然矣(𤣥山/記)¶
<pb:KR3j0185_WYG_119-27a>¶
　　洪兒紙¶
姜澄十嵗時父苦無紙澄乃燒糠恊竹為之以供父澄¶
小字洪兒鄉人號洪兒紙(童子通/神録)¶
　　束脩羊¶
倪若水藏書甚多列架不足疉牕安置不見天日子弟¶
直日看書借書者先投束脩羊(唐餘/録)¶
　　惠一絲兩絲¶
杜甫寓蜀每蠶熟即與兒躬行而乞曰如或相憫惠我¶
<pb:KR3j0185_WYG_119-27b>¶
一絲兩絲(浣花旅/地志)¶
　　蕨成金釵¶
王鯨逢賣蕨姥黃衣破結有饑色憫之乃以千錢買蕨¶
姥謝而去及歸烝於烏頭甑盡成金釵蓋姥非常人也¶
(清異/志)¶
　　雞鴨卵殻¶
張寶嘗使子弟廵市乞雞鴨卵殻雞卵以煑藥鴨卵以¶
金絲縷海棠花名鮫胎盞醉後畏酒時多用之(就印/録)¶
<pb:KR3j0185_WYG_119-28a>¶
　　八梭綾¶
鄴中老母村人織綾必三交五結號八梭綾匹直米陸¶
筐(摭拾/精華)¶
　　染花奩¶
郭代公愛姬薛氏貯食物以散風奩收粧具以染花奩¶
(品物類/聚記)¶
　　文享媚香無忝¶
張説攜麗正文章謁友生時正行宫中媚香號化樓臺¶
<pb:KR3j0185_WYG_119-28b>¶
友生焚以待説説岀文置香上曰吾文享是香無沗(徵/文)¶
(玉/井)¶
　　少延清歡¶
陶淵明得太守送酒多以舂秫水雜投之曰少延清歡¶
數日(淵明/别傳)¶
　　筆文章貨¶
羅隠喜筆工萇鳯語之曰筆文章貨也吾以一物助子¶
取高價即贈雁頭牋百幅士夫聞之懷金同價或以綵¶
<pb:KR3j0185_WYG_119-29a>¶
羅大組換之(龍鬚/志)¶
　　降龍道者¶
戴顒見降龍道者曰生死外人願陳三拜獻䕶經簾青¶
銅磬(芳賢/傳)¶
　　何徴君隠呉郡¶
何徴君隠呉郡多遊臨華寺九金堂飲鹿塘靈寶院涵¶
星澗(高隱/外書)¶
　　西昌逸士¶
<pb:KR3j0185_WYG_119-29b>¶
郎詠隠西昌採樵為業或擔至都中人買之則曰我西¶
昌逸士酒中人也今獻公所闕公當惠我所好(廬陵/記)¶
　　享鹿肉¶
黃昇日享鹿肉三斤自晨煑至日影下門西則喜曰火¶
候足矣如是四十年(安成/記)¶
　　獵蠅記室¶
盧記室多作脯腊夏則委人於十步肉扇上塗餳以撲¶
蠅脯以青紗障隔塵土時人呼為獵蠅記室(金溪/記)¶
<pb:KR3j0185_WYG_119-30a>¶
　　種蔬助鼎俎¶
宋宇種蔬三十品時雨之後按行園圃曰天岀此徒助¶
予鼎俎家復何患(豫章/記)¶
　　蓄鴨¶
富揚庭蓄鴨萬隻每飼以米五石遺毛覆渚(桂林/記)¶
　¶
　¶
　¶
<pb:KR3j0185_WYG_119-30b>¶
　¶
　¶
　¶
　¶
　¶
　¶
　¶
　説郛卷一百十九上¶
#+PROPERTY: JUAN 卷一百十九下
<pb:KR3j0185_WYG_119-31a>¶
欽定四庫全書¶
　説郛卷一百十九下　　　元　陶宗儀　撰¶
　　雲仙雜記四　(馮贄/)¶
　　石鼈銜賦題¶
高郢夜課於豐亭忽見一鼈在案上視之石也郢異其¶
事取千題散置楮中禱祝令石鼈銜之以卜來事既而¶
石鼈舉頭乃是沙洲獨鳥賦題岀果然其年首選(湘潭/記)¶
　　自負書劔¶
<pb:KR3j0185_WYG_119-31b>¶
凌倚隠衡山往来自負書劒削竹為擔裏以烏氊倚既¶
死山僧取以供事(衡山/記)¶
　　松精成使者¶
茅山有野人見一使者異服牽一白羊野人問居何地¶
曰偃蓋山隨至古松下而没松形果如偃蓋意使者乃¶
松樹精羊乃伏苓耳(金陵/記)¶
　　龍窠石¶
中山僧表堅面多瘢痕偶溪中得石如雞子夜覺凉冷¶
<pb:KR3j0185_WYG_119-32a>¶
信手磨面瘢痕盡滅後讀博異志曰龍窠石磨瘡瘢大¶
效(廬山/記)¶
　　召客念無魚¶
蘇蠙郎中召客無魚念曲江多有而禁釣乃令堂吏用¶
油幕偷數頭適濟其事(承平/舊纂)¶
　　金雞把卵時¶
封少卿問禪於龍華厚參師曰金雞抱卵時如何少卿¶
歸而黙坐三年不能領解至於發狂而死(禪學/録)¶
<pb:KR3j0185_WYG_119-32b>¶
　　胡松節支琴¶
白傅用胡松節支琴(金徽變/化篇)¶
　　竊嚥棊子¶
李杓直與人棊而敗乃竊數子嚥之尋問乃鼔局大怒¶
(棋天/洞覧)¶
　　墨染紙不昬¶
墨染紙三年字不昬暗者為上(成老相/墨經)¶
　　茶燋縳奴投火¶
<pb:KR3j0185_WYG_119-33a>¶
陸鴻漸採越江茶使小奴子看焙奴失睡茶燋爍鴻漸¶
怒以鐡繩縛奴投火中(蠻甌/志)¶
　　袖餅班中¶
于琮班中有時袖餅而食或以遺同列(常朝/記)¶
　　石蓮匣¶
許芝有妙墨八厨巢賊亂瘞于善和里第事平取之墨¶
已不見惟石蓮匣存(大唐龍/髓記)¶
　　鵝烝¶
<pb:KR3j0185_WYG_119-33b>¶
藺先生上隠亭望九里山七日不能下但食鵝烝二十¶
段(琴荘/美事)¶
　　粉指印青編¶
徐州張尚書妓女多涉獵人有借其書者往往粉指痕¶
並印於青編(籹樓/記)¶
　　一里更二馬¶
校書郎李蟠蓄馬甚多出遊則一里更二馬借備供應¶
可逮十家(馬癖/記)¶
<pb:KR3j0185_WYG_119-34a>¶
　　旋風筆¶
魏博田承嗣簽治文案如流水吏人私相謂曰世罕有¶
此旋風筆(方鎮/編年)¶
　　贈相得以鳩¶
毛傅好食鳩人與巳相得者必以鳩贈之一見李翺贈¶
十二籃(好事/集)¶
　　物價至微¶
開成中物價至微村落買魚肉者俗人買以胡絹半尺¶
<pb:KR3j0185_WYG_119-34b>¶
士大夫買以樂天詩一首兼之(豐年/編)¶
　　夜飛蟬¶
杜甫每朋友至引見妻子韋侍御見而退使其婦送夜¶
飛蟬以助粧飾(放懷/集)¶
　　羲之鬼¶
虞世南書冠當時人謂其有羲之鬼(字/錦)¶
　　竹枝曲¶
張旭醉後唱竹枝曲反復必至九囘乃止(醉/録)¶
<pb:KR3j0185_WYG_119-35a>¶
　　却老先生¶
王僧䖍晚年惡白髪一日對客左右進銅鑷僧䖍曰却¶
老先生至矣庶㡬乎(南康/記)¶
　　小兒司命¶
郭汾陽語子弟曰西陽庶寶方小兒之司命不可不讀¶
(從容/録)¶
　　青蠅拜賀¶
術士相牛僧孺若青蠅拜賀方能及第公疑之及登科¶
<pb:KR3j0185_WYG_119-35b>¶
訖歸坐家庭有青蠅作八行立約數萬折射再三良久¶
乃去(青陽/記)¶
　　𦵏得石牌¶
烏重𦙍𦵏先世掘得石牌有云牛領岡前紅簫隴下葬¶
用丙日手板相亞重𦙍依而用之(壠上/書)¶
　　貧而圖婚¶
白厚貧而圖婚娶劉純材女厚送烏璫十事麩紙為書¶
純材大笑答以象田珠十升紫篛千餘頭及使家僮撒¶
<pb:KR3j0185_WYG_119-36a>¶
燭花盈路厚閉門大慚賔客走去(耕桑/偶記)¶
　　以海駮皮為鼓¶
凡鼓以海駮皮為之扣以象骨則雄而清用雜皮則濁¶
而易去(辨音集駮/疑是鮫字)¶
　　上元影燈¶
洛陽人家上元以影燈多者為上其相勝之辭曰千影¶
萬影又各家造芋郎君食之宜男女仍云送雞肉酒用¶
六木缾貯之於親知門前留地而去(影燈/記)¶
<pb:KR3j0185_WYG_119-36b>¶
　　軟棗餻¶
宣慈寺每求化人先留食軟棗餻栁尚書來方食餻袖¶
疏欲岀尚書急解連帶緋袍鏁子魚袋施之(海墨/㣲言)¶
　　竊花¶
霍定與友生遊曲江以千金募人竊貴侯亭榭中蘭花¶
插㡌兼自持往綺羅叢中賣之士女爭買抛擲金錢又¶
各以錐刺藕孔中者罰巨觥不中者得美饌(曲江春/宴録)¶
　　酒窟¶
<pb:KR3j0185_WYG_119-37a>¶
蘇晉作曲室為飲所名酒窟又地上每一塼鋪一甌酒¶
計甎約五萬枚晉日率友朋次第飲之取盡而已(醉仙/圖計)¶
　　詩成裁窻紙¶
段九章詩成無紙就窻裁故紙連綴用之九章字惠文¶
(逢原/記)¶
　　白羊籹㸃芳草¶
午橋荘小兒坡茂草盈里晉公每使數羣羊散於坡上¶
曰芳草多情賴此籹㸃也(窮幽/記)¶
<pb:KR3j0185_WYG_119-37b>¶
　　浮萍為鴨作茵褥¶
浮光多美鴨太原少尹樊千里買百隻置後池載數車¶
浮萍入池使為鴨作裀褥(雲林異/景志)¶
　　自為小君裁剪¶
李紳為相時俗尚輕綃染蘸碧為婦人衣紳自為小君¶
裁剪(鳯池/編)¶
　　貴家棋子¶
開成中貴家以紫檀心瑞龍腦為棋子(棋/譚)¶
<pb:KR3j0185_WYG_119-38a>¶
　　弄葫蘆成詩¶
王筠好弄葫蘆毎吟詠則注水於葫傾已復注若擲之¶
於地則詩成矣(詩源/指訣)¶
　　好讀離騷¶
錢芸士好讀離騷手不暇揭忘去肉味半月如齋(姑臧/記)¶
　　挼花浸酒¶
楊恂遇花時就花下取蘂粘綴于婦人衣上微用蜜蠟¶
兼挼花浸酒以快一時之意(三堂/往事)¶
<pb:KR3j0185_WYG_119-38b>¶
　　挑野蔬¶
郭元申家貧無食春月攜兒挑野蔬一日有餘三日不¶
岀(叩頭/録)¶
　　簇酒¶
辛洞好酒而無資常攜榼登人門毎家取一盞投之號¶
為簇酒(叙閒/録)¶
　　祭詩以酒脯¶
賈島常以歳除取一年所得詩祭以酒脯曰勞吾精神¶
<pb:KR3j0185_WYG_119-39a>¶
以是補之(金門/嵗節)¶
　　碫磨齋¶
都下寺院每嵗用除碫磨是日作碫磨齋(僧園/逸録)¶
　　歛衣¶
伊處士從衆人求尺寸之帛聚而服之名曰歛衣(搔首/集)¶
　　凌虚宴¶
齊文宣帝凌虚宴取香菌以供品味廣唐則出於石首¶
銅官等處銅釘菌分絲菌(自慶/傳)¶
<pb:KR3j0185_WYG_119-39b>¶
　　桃花醋¶
唐世風俗貴重葫蘆醬桃花醋照水油(晉公/遺語)¶
　　蟣肝龍首¶
毛重敎授於導江春日主人宴之賦散語曰蟣肝之奉¶
何堪龍首之攀可望主人曰吾勸以陸源鯖賞以栁綿¶
肝(文房/寳飾)¶
<pb:KR3j0185_WYG_119-40a>¶
　　雲仙雜記五¶
　　筆描窻竹影¶
宗測樂閒靜好松竹嘗見日篩竹影上牕以筆備描之¶
(常新/録)¶
　　糖蜜莫逆交¶
陳昉得蜀糖輒以蜜澆之曰與蜜本莫逆交(傳芳/略記)¶
　　風月常新印宮人臂¶
明皇開元初宮人被進御者日印選以綢繆記印于臂¶
<pb:KR3j0185_WYG_119-40b>¶
上文曰風月常新印畢漬以桂紅膏則水洗色不退(史/諱)¶
(錄/)¶
　　念金輪咒¶
敲兩耳鐺服桂心丸念金輪咒則所思之人不以存没¶
是夜必夢見之(事/畧)¶
　　水晶環渡舟¶
蕭整嘗登陸渾沙洲忽水漲不得上急呼村童折塵尾¶
水晶環與之渡舟而過(三賢/典誥)¶
<pb:KR3j0185_WYG_119-41a>¶
　　鳴牙餅¶
許康年謁劉遜贈遜鳴牙餅千枚曰雖㣲物也助厨中¶
兩日之費(退耕/傳)¶
　　棠棣之好¶
李初直遇與人相知則曰棠棣之好何以過此喜慶倍¶
常(叙聞/録)¶
　　金蘭簿¶
戴𢎞正毎得密友一人則書于編簡焚香告祖考號為¶
<pb:KR3j0185_WYG_119-41b>¶
金蘭簿(宣武/盛事)¶
　　鴨卵成花¶
向聲能於鐺中以手撥鴨卵成花(河中/記)¶
　　燭圍¶
韋陟家宴使每婢執一燭四面行立人呼為燭圍(長安/後記)¶
　　宴客典斟¶
陳無咎宴一客用一婢典斟必十二而後使滿以盡誠¶
敬之道(洛都/要記)¶
<pb:KR3j0185_WYG_119-42a>¶
　　金牌盈座¶
河間王夜飲妓女謳歌一曲下一金牌席終金牌盈座¶
(豐盈/傳)¶
　　聚香團¶
揚州太守仲端畏妻不敢延客謝廷皓謁之坐乆甚飢¶
端入内袖聚香團㗖之(揚州/事迹)¶
　　待闕鴛鴦社¶
朱子春未㛰先開房室帷帳甚麗以待其事旁人謂之¶
<pb:KR3j0185_WYG_119-42b>¶
待闕鴛鴦社(籹樓/記)¶
　　笑春紅¶
閬中參軍黃涉婢曰笑春紅死涉念之淚灑犀簾至皆¶
損壞(蜀普/録)¶
　　二花¶
阮文姬插鬢用杏花陶溥公呼曰二花(河東/備録)¶
　　三鹿郡公¶
袁利見為性頑獷方棠謂袁生已封三鹿郡公蓋譏其¶
<pb:KR3j0185_WYG_119-43a>¶
太麄疎也(幽燕/記)¶
　　崑崙玉盞¶
宇文卓方執崑崙玉盞聽左丞檀超髙譚不覺墜地(青/州)¶
(雜/記)¶
　　坐間牡丹花¶
宋旻語常帶華藻李孺安曰時方三月坐間生無數牡¶
丹花矣(鄴郡/名録)¶
　　杜鵑喚歸¶
<pb:KR3j0185_WYG_119-43b>¶
石誼未娶聞杜鵑喚歸歎曰此物催人使歸使我何所¶
歸耶(金臺/録)¶
　　遇河神¶
顧希微開成二年遇河神屈莫多曰更二千年大江所¶
在堤㟁當崩沙九里(禹功/記)¶
　　口吻生花¶
張祜苦吟妻孥喚之不譍以責祜祜曰吾方口吻生花¶
豈恤汝輩(白氏/金鎖)¶
<pb:KR3j0185_WYG_119-44a>¶
　　贈詩勝爛黃魚¶
皇甫彚謁韓愈愈贈以詩彚退有言怒愈不為置酒愈¶
曰豈不勝以爛黃魚待汝耶(續鍾嶸/句眼)¶
　　折筯不休¶
山濤酒後哺啜折筯不休(酒中/元)¶
　　防風粥¶
白居易在翰林賜防風粥一甌剔取防風得五合餘食¶
之口香七日(金鑾/宻記)¶
<pb:KR3j0185_WYG_119-44b>¶
　　食蝤蛑¶
鹿宜孫食蝤蛑炙於壽陽㼝中頓進數器(止戈/集)¶
　　羣公對雪¶
羣公對雪尚隆之曰麫堆金井誰調湯餅呉永素曰玉¶
滿天山難刻珮環坐間服其韵精(姑臧/記)¶
　　屋瓦皆鏤¶
余宗伯屋瓦皆鏤竅穴千百雨則散如真珠用陳留瓦¶
則堅而易鏤(三堂/徃事)¶
<pb:KR3j0185_WYG_119-45a>¶
　　三年不見羊角¶
皮蕃去北而復來鄱陽食竹笋曰三年不見羊角哀矣¶
(叩頭/録)¶
　　採星盆¶
嵇昌蓄採星盆夏月漬果則倍冷(叙聞/録)¶
　　作剪刀¶
姑園戲作剪刀以苜蓿根粉養之裁衣則盡成墨界不¶
用人手而自行(搔首/集)¶
<pb:KR3j0185_WYG_119-45b>¶
　　左撚巾拭面¶
陽華用左撚巾拭面倍有光彩(自慶/傳)¶
　　碑石¶
李輔國𦵏父碑石用豆屑一千團磨瑩如紫玉碑字四¶
面鑴葵花三百朶(晉公/遺語)¶
　　漬紙¶
以竹稍甘露和天南星漬紙一宿裁之刀去如飛(文房/寶飾)¶
　　除夜歎老¶
<pb:KR3j0185_WYG_119-46a>¶
裴度除夜歎老至曉不寐爐中商陸火凡數添也(金門/嵗節)¶
　　印普賢象¶
𤣥装以囘鋒紙印普賢象施于四衆每嵗五䭾無餘(僧/園)¶
(逸/録)¶
　　三辰酒¶
𤣥宗置麴清潭砌以銀甎泥以石粉貯三辰酒一萬車¶
以賜當制學士等(史諱/録)¶
　　桑木根可作沈香想¶
<pb:KR3j0185_WYG_119-46b>¶
裴休得桑木根曰若作沈香想之更無異相雖對沈水¶
香反作桑根想終不聞香氣諸相從心起(常新/録)¶
　　皁蓋能與日輪爭功¶
韓愈刺潮州嘗署中出張皁蓋歸而喜曰此物能與日¶
輪爭功豈細事耶(傳芳/略記)¶
　　雷門四老石¶
王維輞川林下坐用當門四老石燈滅則石中鑚火(事/略)¶
　　握麥芒刀子¶
<pb:KR3j0185_WYG_119-47a>¶
牛僧孺進士時常握麥芒刀子有繆誤隨手刪割㸃定(三/賢)¶
(㸃/略)¶
　　麒麟草¶
元和時館閣湯飲待學士者煎麒麟草(鳯翔退/耕傳)¶
　　魚藻洞¶
魚朝恩有洞四壁夾安瑠璃板中貯江水及萍藻諸色¶
蝦號魚藻洞(南康/記)¶
　　鼻出黃膠¶
<pb:KR3j0185_WYG_119-47b>¶
賀知章忽鼻出黃膠數盆醫者謂飲酒之過(從容/録)¶
　　數米而食¶
沈休文羸劣多病日數米而食羮不過一筯(青陽/記)¶
　　廬墓日影為之不移¶
鄧寅廬墓墳土未乾日影為之不移(壠上/記)¶
　　飼牛以天麻飯¶
青齊間遇春耕則飼牛以天麻飯仍用錦縷繋於角上¶
(耕桑/偶記)¶
<pb:KR3j0185_WYG_119-48a>¶
　　高麗絲結¶
張均妓多麗彈琵琶曲項上有高麗絲結趙詩爭奪致¶
傷二指(辨音/集)¶
　　元夜食牛肺犯天樞使¶
梁鄴上元後忽髪變如血卜曰元夜食牛肺犯天樞廵¶
使夜行禱謝可免(影燈/記)¶
　　菖蒲成獅子鸞鳯状¶
僧普寂大好菖蒲房中以菖蒲種成獅子鸞鳯仙人之¶
<pb:KR3j0185_WYG_119-48b>¶
状(海墨/微言)¶
　　鴨肝猪肚¶
王縉飲酒非鴨肝猪肚筯輒不舉(醉仙/圖記)¶
　　吞花臥酒¶
盧松方春以謂握月擔風且留後日吞花臥酒不可過¶
時(曲江春/宴録)¶
　　庭椿不染風¶
盧攜夢人贈句曰若問登庸日庭椿不染風初不解其¶
<pb:KR3j0185_WYG_119-49a>¶
言後數年攜拜相庭下古椿一株雖狂風驟雨不濕不¶
搖(鳯池/編)¶
　　屋竅如七星¶
鄭廣文屋室破漏自下望之竅如七星(逢源/記)¶
　　日用斗麫為糊以供緘封¶
順宗時劉禹錫干預大權門吏接書尺日數千禹錫一¶
一報謝綠珠盆中日用麫一斗為糊以供緘封(宣武/盛事)¶
　　麫如棗核而中空¶
<pb:KR3j0185_WYG_119-49b>¶
揚埏游王鉷家食一物如棗核中空其實一也埏詢其¶
法鉷笑而不言(河中/記)¶
<pb:KR3j0185_WYG_119-50a>¶
　　雲仙雜記六¶
　　蕤賔鐡¶
樂工亷郊師於曹綱綱曰敎授人多矣未有此性靈弟¶
子也郊常池上彈蕤賔調忽聞芰荷間有物跳躍出㟁¶
乃方響一片有知者識是蕤賔鐡也指撥精玅致律呂¶
相應物類相感耳(琵琶/録)¶
　　截鐙留鞭¶
姚崇牧荆州受代日闔境民泣撫馬首截鐙留鞭以表¶
<pb:KR3j0185_WYG_119-50b>¶
瞻戀(開元天/寳遺事)¶
　　蜂蝶慕香¶
都下名妓楚蓮者國香無及每出則蜂蝶相隨慕其香¶
(同/上)¶
　　自暖盃¶
内庫有青酒盃紋如亂絲其薄如紙以酒注之溫溫然¶
有氣相次如沸湯名自暖盃(同/上)¶
　　遊仙枕¶
<pb:KR3j0185_WYG_119-51a>¶
龜兹國進一枕色如瑪瑙枕之則十洲三島四海五湖¶
盡入夢中帝名遊仙枕(同/上)¶
　　辟寒犀¶
交趾國進犀一株以金盤置於殿中暖風襲人使者曰¶
此辟寒犀也(同/上)¶
　　喚鐵¶
太白山居士郭休有運氣絶粒之術以繩繋一鐵片子¶
鳥獸聞之即集庭下名曰喚鐵(開元天/寶遺事)¶
<pb:KR3j0185_WYG_119-51b>¶
　　氷山¶
進士張彖力學有大名楊國忠用事爭詣門彖獨不往¶
曰爾輩謂楊公之勢可倚如太山耶以吾所見乃氷山¶
也皎日一照則當悮人後登第為華隂尉歎曰丈夫有¶
凌雲葢世之志拘於下位若立身於矮屋中使人擡頭¶
不得遂拂衣長往(同/上)¶
　　花裀¶
學士許慎與親友宴花圃中聚花鋪座曰吾自有花裀¶
<pb:KR3j0185_WYG_119-52a>¶
何消坐具(同/上)¶
　　風流藪澤¶
長安平康坊妓女所居新進士以紅牋名紙遊其中時¶
謂此坊為風流藪澤(同/上)¶
　　筆頭生花¶
李太白少夢筆頭生花後天才贍逸名聞天下¶
　　百寶欄¶
上賜國忠木芍藥國忠以百寳為欄(開元/遺事)¶
<pb:KR3j0185_WYG_119-52b>¶
　　吸花露¶
貴妃每宿酒初消多苦肺熱凌晨傍花枝口吸花露潤¶
肺(同/上)¶
　　含玉嚥津¶
貴妃素有肉體苦熱肺渴每日含一玉魚藉其涼津沃¶
肺(同/上)¶
　　夜明枕¶
虢國夫人有夜明枕光照一室不假燈燭(同/上)¶
<pb:KR3j0185_WYG_119-53a>¶
　粲花¶
李白與人譚論皆成句讀如春葩麗藻粲於齒牙時號¶
李白粲花之論(同/上)¶
　　二鶻擲卵¶
嘉陵江上見二鶻擲卵相上下以接之葢習其飛也其¶
胎教之意乎又翅羽未成躍出巢穴往往堕崖而死其¶
天性俊勇是亦躁進之類¶
　　山雞自愛¶
<pb:KR3j0185_WYG_119-53b>¶
山雞自愛其色終日映水目眩則溺死¶
　　天心月脇¶
皇甫湜稱愈文曰穿天心出月脇¶
　　茗戰¶
建人謂鬬茶為茗戰¶
　　金鹿銀&KR0874;¶
天子北征曹奴之人觴天子于洋水之上賜金鹿銀麕¶
今有地上得銀㹠金狗之類皆古賂夷狄奇貨(穆天/子傳)¶
<pb:KR3j0185_WYG_119-54a>¶
　　溫柔郷¶
成帝謂合德為溫柔郷曰吾老是郷矣不能效武帝求¶
白雲郷也樊嬺賀曰陛下真得仙者合德號為婕妤(趙/后)¶
(外/傳)¶
　　六甲行厨¶
左慈明六甲能役鬼神坐致行厨(葛洪/傳)¶
　　老子僕徐甲¶
老子西度關關令尹喜知其非常人從之問道老子大¶
<pb:KR3j0185_WYG_119-54b>¶
驚舌&KR1451;然故號老耼老子耳有三漏手握十文其僕徐¶
甲約日直百錢自隨二百年計欠七百二十萬錢甲詣¶
關令索所欠令問老子對曰甲久應死吾以太𤣥清生¶
符救之得至今日使甲張口向地符出丹書文字如新¶
甲立成一聚枯骨令知老子神異叩頭請命復以符投¶
骨上甲乃復生¶
　　龍牀¶
韓志和有道術憲宗時獻一龍牀坐則鱗鬛爪角皆動¶
<pb:KR3j0185_WYG_119-55a>¶
又於御前以蠅虎子數十令分隊舞梁州曲皆中音節¶
(沈玢/傳)¶
　　九色鳯鶵¶
東方朔游房林之野獲九色鳯鶵(洞㝠/記)¶
　　懷夢草¶
鍾火山有香草武帝思李夫人東方朔獻帝懷之即夢¶
見名懷夢草(洞㝠/記)¶
　　青鸐¶
<pb:KR3j0185_WYG_119-55b>¶
羽山之北有鳥曰青鸐聲如鐘磬世語曰青鸐鳴時太¶
平(拾遺/記)¶
　　寳井¶
范蠡收四方難得之貨或藏之井塹謂之寳井麗色溢¶
於閨房謂之游宫(拾遺/記)¶
　　瓊厨金穴¶
光武皇后弟郭况家工冶之聲不絶人謂之郭氏之室¶
不雨而雷東京謂况家為瓊厨金穴¶
<pb:KR3j0185_WYG_119-56a>¶
　　流香渠¶
靈帝起裹游館千間渠水遶砌蓮大如葢長一丈其葉¶
夜舒晝卷名夜舒荷宫人靚粧解上衣著内服或共裸¶
浴西域貢茵墀香煑湯餘汁入渠號流香渠¶
　　書倉¶
曹曾積石為倉以藏書名曹氏書倉¶
　　如願¶
有商人過清湖見清湖君君問所須商曰但乞如願君¶
<pb:KR3j0185_WYG_119-56b>¶
許之果得一婢如願即其名也商有所求悉能致之後¶
因正旦如願晚起商人撻之走入糞壤中不見今人正¶
旦以細繩繋綿人投糞掃中云乞如願¶
　　金虀玉膾¶
呉都獻松江鱸魚煬帝曰所謂金虀玉膾東南佳味也¶
(南部烟/花記)¶
　　閃電窻¶
帝觀書處窻户玲瓏相望金鋪玊襯輝映溢目號為閃¶
<pb:KR3j0185_WYG_119-57a>¶
電窻(南部烟/花記)¶
<pb:KR3j0185_WYG_119-58a>¶
　　雲仙雜記七¶
　　元白兩不相下¶
元㣲之白樂天兩不相下一日同詠李花微之先成曰¶
葦綃開萬朶樂天乃服綃練也葦白而綃輕(高隠/外書)¶
　　仙人栢葉書¶
郭天民巧思橫生能摺書簡反覆如栢葉状鄉人謂之¶
仙人栢葉書(安成/記)¶
　　家庖百品¶
<pb:KR3j0185_WYG_119-58b>¶
張元厚家庖百品日日不變有蔡機缸二千盛貯皆滿¶
(梁福廬/陵記)¶
　　硯中出白影珠¶
侯道昌因雨置龜頭硯於簷下承溜以滌之俄而滌破¶
硯硯中出白影珠十顆有患目者煑珠水洗之皆愈(馮/正)¶
(雲金/谿記)¶
　　陳蕃待客¶
陳蕃待客拌飯以鹿脯芼羮以牛脯未嘗别為異饌(董/愼)¶
<pb:KR3j0185_WYG_119-59a>¶
(續豫/章記)¶
　　桂人好食蝦蟆¶
桂人好食蝦蟆仍重乾&KR0818;為糝赴食者至以餘俎包歸¶
遺兒女雖汚衫不恥(張洞林/桂林志)¶
　　霜露能染紅紫¶
鵝管山霜可染紫白庶潭露能染紅為天下冠恨人無¶
知者(常奉真/湘潭記)¶
　　蒲桃髻¶
<pb:KR3j0185_WYG_119-59b>¶
小兒髪初生為小髻十數其父母為兒女相勝之辭曰¶
蒲桃髻十穗勝五穗(李明之/衡山詩)¶
　　方囊盛金錢¶
富人賈三折夜以方囊盛金錢於腰間微行市中買酒¶
呼秦聲女置宴(方徳逺/金陵記)¶
　　千眼仙人赴東林寺¶
廬山逺法師命盡之日山中峯澗寺落皆見千眼仙人¶
成隊執幡幢香花赴東林寺法師死乃止(十三賢共/注廬山記)¶
<pb:KR3j0185_WYG_119-60a>¶
　　洛如花¶
吴興山中有一樹類竹而有實似莢状鄉人見之以問¶
陸澄澄曰名洛如花郡有文士則生(張寳就/印錄)¶
　　蝨念阿房宫賦¶
揚州蘓隠夜臥聞被下有數人齊念阿房宫賦聲𦂳而¶
小急開被視之無他物惟得蝨十餘其大如豆殺之即¶
止(清異/志)¶
　　甲乙膏¶
<pb:KR3j0185_WYG_119-60b>¶
蜀人二月好以豉雜黃牛肉為甲乙膏非尊親厚知不¶
得而預其家小兒三年一享(浣沙聚/地志)¶
　　魚脊出金釵¶
寶厯中酉陽人見釣魚師有魚腦貫黃文愛而買歸食¶
至脊上出金釵一隻長六寸(唐餘/錄)¶
　　團沙揑成睡嵇康¶
房琯少時曽至洲渚上團沙揑成睡嵇康甚有標態見¶
者多愛之(童子通/神錄)¶
<pb:KR3j0185_WYG_119-61a>¶
　樂音泉¶
强村有水方寸許人欲取之唱浪淘沙一曲即得一盃¶
味大甘冷村人因名曰樂音泉(𤣥山/記)¶
　　石斧欲砍㫁詩手¶
杜甫子宗武以詩示阮兵曹兵曹荅以石斧一具隨使¶
并詩還之宗武曰斧父斤也兵曹使我呈父加斤削也¶
俄而阮聞之曰誤矣欲子砍㫁其手此手若存天下詩¶
名又在杜家矣(出文/覽)¶
<pb:KR3j0185_WYG_119-61b>¶
　清水郎君¶
司馬伯殊買得鴨卵一枚非常珍重夜猶未食夢曰此¶
卵乃徐龍㓜子清水郎君也不殺将富殊乃放之(三峯/集)¶
　　徐鳯儀杖¶
徐鳯儀有一杖直如筆管其後每年生一節二十年每¶
年縮一節三月則杖之四面青赤白黒各開一花不知¶
何木也(陶家缾/餘事)¶
　　劎生神芝則天下晏清¶
<pb:KR3j0185_WYG_119-62a>¶
成都朱善存家世寳一劒每生神芝則天下晏清如安¶
史黃巢之亂劒皆吐黒烟屬天不差毫釐(玉塵/集)¶
　　聚芳圖百花帶¶
宗測春遊山谷見竒花異草則係於帶上歸而圖其形¶
状名聚芳圖百花帶人多效之(高士/春秋)¶
　　李花如飛¶
伍貫卿居沅陵家有李花一株月夜奴婢遥見花作數¶
團如飛仙状上天去花上露水倐然作雨數千㸃花亡¶
<pb:KR3j0185_WYG_119-62b>¶
矣(樞要/錄)¶
　　起藁窻上¶
江總為文次至吟詠得意則起藁於窻上不堪示則投¶
置溷中久而文遂工矣(文筆/襟喉)¶
　　蜜浸烏梅解宿酲¶
陳永陽王宿酲未解則為蜜浸烏梅每啖不下二十枚¶
清醒乃已(樵人/直説)¶
　　榕粉¶
<pb:KR3j0185_WYG_119-63a>¶
小兒瘡痂以榕粉日傅之則易瘥而無痕(出汗/漫錄)¶
　　灰山¶
無棣有灰山山南有石竅其中二麥無數取之不極(三/賢)¶
(典/畧)¶
　　嗜蛤蜊¶
吐突承璀嗜蛤蜊炙以鐵絲床數澆鹿角漿然後食(傳/芳)¶
(畧/記)¶
　　諢衣¶
<pb:KR3j0185_WYG_119-63b>¶
穆宗以𤣥綃白書素紗墨書為衣服賜承幸宫人皆淫¶
鄙之詞時號諢衣至廣明中猶有存者(史諱/錄)¶
　　三様錢買二色酒¶
西門季𤣥造二色酒白酒中有墨花斟於器中花亦不¶
散其中有肝石故也崔道旅以金銀銅錢來酤曰以我¶
三様錢買君二色酒欲辭得乎¶
　　大筍中有眼睛¶
裴晉公於藍田得一大筍破之有三四眼睛而香美過¶
<pb:KR3j0185_WYG_119-64a>¶
甚乃與爭序分食之(晉公/遺語)¶
　　雨㸃螺磨紙¶
治紙之昏而不染墨者用雨㸃螺磨紙左右三千下其¶
病去矣(文房/寳飾)¶
　　沈休文多病¶
沈休文多病六月猶綿帽溫爐食薑椒飯不爾則委頓¶
(自慶/集)¶
　　盲郭璞¶
<pb:KR3j0185_WYG_119-64b>¶
路巖幼病有人稱善醫禳之術巖用之不效歎曰此盲¶
郭璞也(搔首/集)¶
　　淨眼僧¶
傳法寺淨眼僧能用藥煑烏頭施人治百疾皆驗又以¶
穢跡呪治痁破鐵城偈除鬼祟發無不捷(僧園/逸錄)¶
　　竹節中神水¶
重午日午時有雨則急斫一竿竹竹節中必有神水瀝¶
取和獺肝為圓治心腹塊聚等病(出金門/嵗莭)¶
<pb:KR3j0185_WYG_119-65a>¶
　　釀換骨醪¶
憲宗采鳯李花釀換骨醪晉國公平淮西回黃帊金缾¶
恩賜二斗(叙聞/錄)¶
　　畏薯藥¶
李輔國大畏薯藥或人因以示之必眼中火出毛髪皆¶
瀝血因致大病(叩頭/錄)¶
　　分香蓮¶
三堂使宅有鉤仙池一種蓮子一嵗再結實子十隻其¶
<pb:KR3j0185_WYG_119-65b>¶
花時香兼桃梅萸菊郡人傳分香蓮不論錢(三堂/往事)¶
　　雪竹搔頭¶
趙綸妻死遺雪竹搔頭於堦下不數日化為楊梅花朶¶
如撒時人異之(姑臧前/後記)¶
　　遇棋仙¶
卞子京遇棋仙束帶拜金鑄紫堂仙仍坐於席上勝克¶
之利萬不失一(手叅/棋訣)¶
　　焚杜甫詩飲以膏蜜¶
<pb:KR3j0185_WYG_119-66a>¶
張籍取杜甫詩一帙焚取灰燼副以膏蜜頻飲之曰令¶
吾肝腸從此改易(詩源/指訣)¶
　　藏盤筵於水底¶
白氏履道里宅有池水可泛舟樂天每命賔客繞船以¶
百十油囊懸酒炙沈水中隨船而行一物盡則左右又¶
進之藏盤筵於水底也(窮幽/記)¶
　　七井生涼¶
霍仙鳴别墅在龍門一室之中開七井皆以雕鏤木盤¶
<pb:KR3j0185_WYG_119-66b>¶
覆之夏月坐其上七井生涼不知暑氣(雲林異/景志)¶
<pb:KR3j0185_WYG_119-67a>¶
　　雲仙雜記八¶
　　八角玉升¶
宣帝時西域怛陁國貢八角玉升夏以水澆之則無暑¶
冬以火迫之無寒異事甚衆(逢夏/記)¶
　　失去周字知唐必興¶
則天初稱周方具告天開文有吏人見大周字上有兩¶
仙童長二三寸執刀剗削斯須視之失去周字人知唐¶
必復興(鳯池/編)¶
<pb:KR3j0185_WYG_119-67b>¶
　　曲江春遊¶
曲江春遊之家以脂粉作紅餤竿上成雙挑掛夾雜畫¶
帶前引車馬(曲江春/逰錄)¶
　　毛詩卷染油代燭¶
倪芳飲後必有狂怪恬然不恥或以毛詩卷染油代燭¶
醉遊徹曉(醉仙/圗記)¶
　　眉睫間常化佛¶
清涼僧海豐苦行二十餘年人見其眉睫間常化佛千¶
<pb:KR3j0185_WYG_119-68a>¶
百大如黍米往來遊行已不覺也(清涼/僧海)¶
　　好李花致富¶
終南及廬岳出好李花兩市貴侯富民以千金買種終¶
廬有致富者(耕桑/偶記)¶
　　一物如人眼睛¶
蕭餘上元夜於宣陽里酒盤下得一物如人眼睛其體¶
類美石光彩射人餘夜遊市肆閒置掌中每行黒闇衢¶
巷隨身光明三尺毫末可鑒後因而飛出(影燈/記)¶
<pb:KR3j0185_WYG_119-68b>¶
　　造笙¶
初造笙每管中入荻根細沙一豆許遇吹時飛砂於中¶
激揚聲愈清澈近世樂工未有知者惜夫(辨音/集)¶
　　喬敷嗜魚¶
喬敷嗜魚而貧日向漁人貸食漁人送魚一斤則以白¶
堊標門記之後日償價年律一終白堊盈門(壠上/書)¶
　　浮陽筍¶
九華小民浚池得物状類竹根旁有一銘曰浮陽筍太¶
<pb:KR3j0185_WYG_119-69a>¶
古孕舉投&KR0008;缶三年不盡民不識字使人讀之試以豆¶
一斗造&KR0008;投物其中果三年不減(時逢道士/清陽記)¶
　　爪甲間皆岀雲烟¶
魏郡開成中大旱徧禱山岳或言西沈陸先生道行精¶
明請之必騐太守以下乃攜杏酒青羊以備牲醪吿於¶
山中先生受禮訖對太守呼吸數過五指連拂之爪甲¶
間皆出雲烟之氣惟中指氣象甚盛先生曰郡中雨得¶
足諸縣皆獲八分亦可小稔已而其説不誣(從容/錄)¶
<pb:KR3j0185_WYG_119-69b>¶
　　石魚¶
南康有狂人周可大見魚必置數十頭食餘棄於几上¶
人謂隨即臭腐可大以手摩之皆為石魚後年餘友人¶
訪之見其紙裹石魚煨以啖客新香不異常魚(逍遙公/南康記)¶
　　王母惜黃中李過蟠桃¶
西王母居龍月城城中産黃中李花開則三影結實則¶
九影花實上皆有黃中二字王母惜之過於蟠桃與紫¶
陽眞官博戲則以一二百枚遞分勝負(集眞/記)¶
<pb:KR3j0185_WYG_119-70a>¶
　　重黎盞酌水¶
宣武判官洪子昇延嵩山鍊師在宅值大雨堦庭彌滿¶
欲上堂户子昇有憂色鍊師取懷中重黎盞酌水不滿¶
盃而庭砌隨已乾矣(宣武/盛事)¶
　　時元亨鍊眞¶
方山道人時元亨錬真厭世三十餘年精唾泲淚俱惜¶
之七十髪不白走如奔馬宋先生曰吾以小術令此子¶
三日即死乃於酒中以羊豕腦一柈啖之元亨不覺也¶
<pb:KR3j0185_WYG_119-70b>¶
飲罷便苦頭痛下痢明日便出如剝淨雞頭肉者二三¶
升許又明日元亨果卒(河中/記)¶
　　孫逢年好酒色老不衰¶
長安孫逢年日一醉無虚席妓妾曵綺羅者二百餘人¶
晚年衰憊齒皆蚛齲空虚如樓閣而舊好不衰(長安/後記)¶
　　王維居輞川地不容塵¶
王維居輞川宅宇既廣山林亦逺而性好溫潔地不容¶
浮塵日有十數掃飾者使兩童專掌縳帚而有時不給¶
<pb:KR3j0185_WYG_119-71a>¶
(洛陽/要記)¶
　　磁石益眼¶
益眼者無如磁石以為盆枕可老而不昏寧王宫中多¶
用之(豐寜/傳)¶
　　魚喜鹿胎香¶
揚州太守閭丘惠㑹僚友於轉沙亭集境内漁戸令曰¶
所得魚多者有金帛之賞有一漁人以肉物作塊散懸¶
於網上取魚倍衆力凡十網得魚三千六百無甚小者¶
<pb:KR3j0185_WYG_119-71b>¶
衆慚而退太守詢之曰魚喜鹿胎之香適散懸者乃此¶
物也下網召之萬魚畢聚矣(揚州/事跡)¶
　　降魔寺僧以名召魚¶
東川降魔寺僧吉祥魁梧多力受飯五鉢日夜誦經九¶
函池中魚知其數以名召之皆出水面使去即没(蜀普/錄)¶
　　并代人喜嗜麫¶
并代人喜嗜麫切以呉刀淘以洛酒漆斗貯之擊鼓集¶
老幼自以多寡取之至飽(河東/備錄)¶
<pb:KR3j0185_WYG_119-72a>¶
　　鶴識字¶
衞濟川養六鶴日以粥飲啖之三年識字濟川檢書皆¶
使鶴銜取之無差(金城/記)¶
　　洗心糖¶
茅地經冬燒去枝梗至春取土中餘根白如玉者搗汁¶
煎之至甘可為洗心糖(幽燕/異記)¶
　　桃花絲¶
青齊間有一種桃李盛開時垂絲至二三尺採之練以¶
<pb:KR3j0185_WYG_119-72b>¶
松脂遞相纒結織成鞋履寄往都下人皆不辨何物(青/州)¶
(雜/記)¶
　　秘蜜泉¶
甘塘社有一水方丈瑩潔春夏不竭旱則禱之應時雨¶
下然牛馬猪羊飲之肥澤雞鴨鵝雁飲之必死鄉民緣¶
可救旱號秘蜜泉(鄴郡/名錄)¶
　　怯夜幡¶
胡陽白壇寺幡刹日中有影月中無影不知何故因號¶
<pb:KR3j0185_WYG_119-73a>¶
怯夜幡(金臺/記)¶
　　魚鼈隨世安危¶
大禹治水功成令江淮河海神曰魚鼈衰盛隨世安危¶
自此之後年必小減使其價遞增以食晚末之民應天¶
意也(禹功/記)¶
　　書冊以竹漆為糊¶
凡書冊以竹漆為糊逐葉微攤之不惟可以久存字畫¶
兼紙不生毛百年如新此宫中法也(白氏/金鎖)¶
<pb:KR3j0185_WYG_119-73b>¶
　　真脱絲布¶
人之為文語意疎慢者真脱絲布文士之病莫大乎此¶
(鍾嶸/句眼)¶
　　入酒中沐浴使毛髪識味¶
石裕方明造酒數斛忽解衣入其中恣沐浴而出告子¶
弟曰吾生平飲酒恨毛髪未識其味今日聊以設之庶¶
無厚薄(酒中/𤣥)¶
　　龍口渠¶
<pb:KR3j0185_WYG_119-74a>¶
翰林有龍口渠通内苑大雨之後必飄諸花蕋經由而¶
出有百種香色名不可盡春月尤玅(金鑾/密記)¶
　　口中現五色牙齒¶
孔戣好術藝延接方士多所傳授能口中現五色牙齒¶
彩色光絢一瞬即改(止戈/集)¶
　　李有九標¶
蕭瑀陳叔達於龍昌寺看李花相與香雅細淡潔密宜¶
月夜宜綠鬂宜白酒(承平/舊纂)¶
<pb:KR3j0185_WYG_119-74b>¶
　　斗盆燒乳頭香¶
曹務光見趙州以斗盆燒乳頭香十斤曰財易得佛難¶
求(舊相禪/學錄)¶
　　鼠精李¶
王侍中家堂前有鼠從地出其穴即生李樹花實俱好¶
此鼠精李也(好事/集)¶
　　猪肝中有䜟書¶
白浦民割猪肝肝中有一紙大如手色如新書云煙蒼¶
<pb:KR3j0185_WYG_119-75a>¶
蒼明年無糧次年巢冦起州郡多荒(纂異/記)¶
　　酒魔¶
唐元載不飲羣僚百種强之辭以鼻聞酒氣已醉其中¶
一人謂可用術治之即取針挑元載鼻尖出一青䖝如¶
小蛇曰此酒魔也聞酒即畏之去此何患元載是日已¶
飲一斗五日倍是(𤣥山/記)¶
　　糠市¶
洛陽振德坊皆貧民例享糟糠之薄賀知章目為糠市¶
<pb:KR3j0185_WYG_119-75b>¶
(從容/錄)¶
　　品物互徵古事¶
房璘至人家凡閲四筵摘其品物互徵古事一一切當¶
(河中/記)¶
<pb:KR3j0185_WYG_119-76a>¶
　　雲仙雜記九¶
　　一杯羮三萬錢¶
李德裕奢侈每食一杯羮其費約錢三萬雜珠玉寳貝¶
雄黄朱砂煎汁為之過三煎即棄其滓(博異/志)¶
　　縑繋南山樹¶
明皇問富人王元寳家財多少對曰請以一縑繋陛下¶
南山樹南山樹盡臣縑未窮(愽異/志)¶
　　心織筆耕¶
<pb:KR3j0185_WYG_119-76b>¶
翰林盛事云王勃所至請託為文金帛豐積人謂心織¶
筆耕(北里/志)¶
　　燕奴¶
有術士於腕間出彈子二丸皆五色叱令變化即化雙¶
燕飛騰名燕奴又令變即化二小劒交撃須臾復為丸¶
入腕中(洞微/志)¶
　　三斗爛腸¶
殷洪逺云周旦腹中有三斗爛腸(金樓/子)¶
<pb:KR3j0185_WYG_119-77a>¶
　　金菜玉蔬¶
始皇遣徐福入海求金菜玉蔬並一寸椹¶
　　無腸公子¶
蟹曰無腸公子龜曰先知君¶
　　駭雞犀¶
通天犀中有白紋如絲者置米其上以飼雞雞見驚走¶
名駭雞犀刻為魚形持入水水輒開(出抱/朴子)¶
　　天鼔¶
<pb:KR3j0185_WYG_119-77b>¶
雷曰天鼔雷神曰雷公(抱朴/子)¶
　　虎狼稱呼五君¶
山中寅曰稱虞吏者虎也稱當路君者狼也稱東王父¶
者麋也西王母者鹿也成陽公者狐也社君者鼠也(抱/朴)¶
(子/)¶
　　鵲巢獺穴¶
鵲巢知風之所起獺穴知水之髙下暉日知宴隂諧知¶
雨(暉日鳩鳥也隂諧/雌也出淮南子)¶
<pb:KR3j0185_WYG_119-78a>¶
　　靈運鬚¶
謝靈運美鬚臨刑施南海祗洹寺為維摩詰鬚寺中寶¶
惜中宗時安樂公主五日鬬百草遣人取之仍剪棄其¶
餘(國史/纂異)¶
　　没了期¶
錢鏐封呉越王工役大興士卒嗟怨或夜書府門曰没¶
了期没了期修城纔了又開池鏐出見之命吏書曰没¶
了期没了期春衣纔了又冬衣嗟怨頓息(五代/史補)¶
<pb:KR3j0185_WYG_119-78b>¶
　　拔釘錢¶
趙在禮在宋州所為不法百姓苦之一日制下移鎮永¶
興百姓相賀曰眼中拔却釘矣可不快哉在禮聞之上¶
表乞還鎮朝廷許之在禮每口率錢一千號拔釘錢遂¶
獲百萬(同/上)¶
　　釡中龍¶
南唐時有蒼頭持龍水圖來貨或得之将練為衣忽釡¶
中雲蒸起見二龍騰躍穿壁而去¶
<pb:KR3j0185_WYG_119-79a>¶
　　黃紙冩勑¶
貞觀中太宗詔用麻紙冩勑詔高宗以白紙多虫蛀尚¶
書省頒下州縣並用黃紙¶
　　食玉炊桂¶
蘇秦之楚三日乃得見王辭行王曰曾不少畱對曰楚¶
國食貴於玉薪貴於桂謁者難得見如鬼王難得見如¶
天帝臣食玉炊桂因鬼見帝王曰聞命矣(戰國/策)¶
　　鷸&KR1109;¶
<pb:KR3j0185_WYG_119-79b>¶
趙旦伐燕蘇代為燕謂惠王曰臣過易水&KR1109;方出曝而¶
鷸啄其肉&KR1109;合而箝其啄鷸曰今日不雨明日不雨必¶
有死&KR1109;&KR1109;曰今日不出明日不出必有死鷸兩不相舍¶
漁者得而并之(同/上)¶
　　嫠婦¶
魯人有獨處室者隣之嫠婦亦獨處夜暴風雨嫠婦室¶
壞趨而託焉魯人閉戸曰男女不六十不閒居今子㓜¶
吾亦㓜是以不敢納婦曰何不學栁下惠然嫗不逮門¶
<pb:KR3j0185_WYG_119-80a>¶
之女魯人曰下惠則可吾固不可吾将以吾之不可學¶
下惠之可(嫠婦寡婦也/孔子家語)¶
　　螳螂搏輪¶
齊荘公出獵有螳螂舉足将搏其輪御曰此蟲知進而¶
不知退不量力而輕就敵荘公曰以為人必為天下勇¶
士矣如是迴車而避之而勇士歸之(同/上)¶
　　銅鶴樽¶
韓王元嘉有一銅鶴樽背上注酒則一足倚滿則正不¶
<pb:KR3j0185_WYG_119-80b>¶
滿則傾側(朝野/簽載)¶
　　鵲尾杓¶
陳思王有鵲尾杓柄長而直置之酒樽凡王欲勸飲者¶
呼之則尾指其人(同/上)¶
　　麒麟楦¶
唐楊烱每呼朝士為麒麟楦或問之曰今假弄麒麟者¶
必修飾其形覆之驢上宛然異物及去其皮還是驢耳¶
無德而朱紫何以異是(同/上)¶
<pb:KR3j0185_WYG_119-81a>¶
　　喙長三尺手重五斤¶
陸餘慶為洛州長史善論事而繆於决判時嘲之曰説¶
事即喙長三尺判事則手重五斤(同/上)¶
　　鶴鳴雞樹¶
鳯閣侍郎杜景儉文章知識並髙逺時號鶴鳴雞樹(朝/野)¶
(簽/載)¶
　　鳩集鳯池¶
王及善才行庸猥為内史號鳩集鳯池(出朝野/簽載)¶
<pb:KR3j0185_WYG_119-81b>¶
　　金剛舞夜乂歌¶
隋諸葛昂髙瓉爭為豪侈昂屈瓉串長八尺餅濶丈餘¶
餤麄如柱酒行自作金剛舞以送之瓉復屈昂以車行¶
酒馬行肉碓斬膾碾蒜虀自唱夜乂歌以送之(朝野/簽載)¶
　　金戺玉階¶
明光殿金玉珠璣為簾箔金戺玉階晝夜光明在桂宫¶
中(三輔/皇圗)¶
　　傳座¶
<pb:KR3j0185_WYG_119-82a>¶
長安風俗元日以後遞飲食相邀號傳座(南部/新書)¶
　　寳苖¶
山中有葱下必有銀有薤下必有金有薑下必有銅錫¶
山中有玉者木旁枝下垂謂之寳苖¶
　　築糠三尺¶
新羅人泛海漂墮鬼國鬼執之曰汝能與我築糠三尺¶
乎汝欲鼻長一丈乎其人請築久不成乃為鬼拔其鼻¶
如象(酉陽/雜俎)¶
<pb:KR3j0185_WYG_119-82b>¶
　　飜綽入水¶
𤣥宗嘗令左右提飜綽入池水中復出曰向見屈原笑¶
臣爾遭逢聖明何亦至此(同/上)¶
　　龍巢飜¶
夷陵江或浮大木蔽塞水面土人為之龍巢飜(北夢/瑣言)¶
　　見李思戒¶
明宗不豫馮道入問因指果實曰如食桃不康他日見¶
李思戒(北夢/瑣言)¶
<pb:KR3j0185_WYG_119-83a>¶
　　一步一計¶
李克用入魏博覘之城上有旗幟來往晉王曰劉鄩一¶
步一計更令審探果縛蒭為人縛旗於上以驢負之循¶
城而行鄩軍遁已二日矣(同/上)¶
　　通神錢¶
張延賞判度支有獄頗寃濫公召吏嚴戒旬日須了明¶
日案上有小帖子曰錢三萬貫乞不問此獄公怒更促¶
之明日帖子云五萬貫公亦怒明日復見帖子曰錢十¶
<pb:KR3j0185_WYG_119-83b>¶
萬貫遂止不問所親問之公曰錢至十萬通神矣無不¶
可為之事吾懼及禍不得不止也(幽閒/鼔吹)¶
　　九花虬¶
代宗時范陽貢馬額髙九寸真虬龍也身被五花紋號¶
九花虬後以賜郭子儀(杜陽/雜編)¶
　　上清珠¶
開元初罽賔國王貢上清珠光照一室有仙人玉女雲¶
鶴揺動其中有水旱兵革之灾䖍視無不應驗(同/上)¶
<pb:KR3j0185_WYG_119-84a>¶
　　副急淚¶
宋世祖謂劉德願曰卿哭貴妃悲者當厚賞徳願應聲¶
慟哭撫膺擗踊涕泗交流上甚悦故用豫州刺史以賞¶
之上又令醫術人羊志哭貴妃志亦嗚咽極悲他日有¶
問志者曰卿那得此副急淚志曰我爾日自哭亡妾耳¶
(通/鑑)¶
　　五花館¶
荆南舊有五花館待賔之上地也故弦上成納詩曰不¶
<pb:KR3j0185_WYG_119-84b>¶
是上台憐姓字五花賔館敢從容(南部/新書)¶
　　烏龍¶
㑹稽人張然滯役經年不歸婦與奴私通然養一狗名¶
曰烏龍後然歸奴懼事覺欲謀殺然狗注睛視奴奴方¶
興手烏龍盪奴奴失刀仗然取刀殺奴(續捜/神記)¶
　　鬚髯如㦸¶
山陰公主淫恣悦褚彦囘以白帝帝召彦囘西上閣宿¶
十日公主夜就之備見逼迫彦囘整身而立從夕至曉¶
<pb:KR3j0185_WYG_119-85a>¶
畧不移志公主謂曰君鬚髯如㦸何無丈夫意彦囘曰¶
雖不敏何敢首為亂階(通/鑑)¶
　　田舍翁十斛麥¶
李勣入見上問之曰朕欲立武昭儀為后褚遂良固執¶
以為不可遂良既顧命大臣事當且已乎對曰此陛下¶
家事何必更問外人上意遂决許敬宗宣言於朝曰田¶
舍翁多收十斛麥尚欲易婦况天子立后何豫諸人事¶
而妄生議乎(同/上)¶
<pb:KR3j0185_WYG_119-85b>¶
　　赤鳯凰¶
后所通宫奴燕赤鳯者雄捷能超樓閣兼通昭儀十月¶
五日宮中故事上靈女朝吹塤擊鼓連臂踏歌赤鳯凰¶
來曲后曰赤鳯凰為誰來昭儀曰赤鳯為姊來寧為他¶
人乎后怒以杯擲昭儀裙曰鼠子能噬人乎昭儀曰穿¶
其裙見其私足矣安在噬人乎帝微聞其事以問昭儀¶
昭儀曰以漢家火德故以帝為赤鳯帝信之大悦(趙后/外傳)¶
　說郛卷一百十九下¶
