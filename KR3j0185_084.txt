# -*- mode: mandoku-view; -*-
#+TITLE: 說郛
#+DATE: 2015-08-24 23:26:54.947082
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷八十四上
<pb:KR3j0185_WYG_084-1a>¶
欽定四庫全書¶
　說郛卷八十四上　　　　元　陶宗儀　撰¶
　　庚溪詩話(西郊野叟/)¶
藝祖皇帝嘗有詠月詩曰未離海底千山暗纔到天中¶
萬國明大哉言乎撥亂反正之心見于此詩矣又竊聞¶
上微時客有詠初日詩者語雖工而意淺陋上所不喜¶
其人請上詠之即應聲曰太陽初出光赫赫千山萬山¶
如火發一輪頃刻上天衢逐退羣星與殘月蓋本朝以¶
<pb:KR3j0185_WYG_084-1b>¶
火德王天下及上登極僣竊之國以次削平混一之志¶
先形於言規模逺矣¶
太宗皇帝既輔藝祖皇帝創業垂統暨登寳位尤留¶
意斯文每進士及第賜聞喜宴必製詩賜之其後累朝¶
遵為故事宰相李昉年老罷政家居曲宴必宣赴坐昉¶
獻詩曰微臣自愧頭如雪也向鈞天侍玉皇上俯和曰¶
珍重老臣純不已我慚寡昧繼三皇時皆榮之蘇易簡¶
在翰林一日上召對賜酒謂之曰君臣千載遇易簡應¶
<pb:KR3j0185_WYG_084-2a>¶
聲曰忠孝一生心吕端參知政事上一日宴後苑釣魚¶
賜之斷句曰欲餌金鈎殊未逹磻溪須問釣魚人端賡¶
以進曰愚臣鈎直難堪用宜問濠梁結網人既而端遂¶
拜相君臣㑹遇形于詠歌其與唐虞賡載事雖異而實¶
同也¶
真宗皇帝聽斷之暇惟務觀書每觀一書畢即有篇詠¶
命近臣賡和故有御製觀尚書詩春秋周禮禮記孝經¶
詩各三章讀宋書陳書各二章讀後魏書三章讀北¶
<pb:KR3j0185_WYG_084-2b>¶
齊書二章讀後周書隋書唐書各三章讀五代史後唐¶
晉史漢史周史各二章可謂好文之主也仁宗皇帝當¶
持盈守成之世尤以斯文為急毎進士聞喜宴必以詩¶
賜之景祐元年所賜詩末句曰寒儒逢景運報國合如¶
何言宏大而有激勵真詔㫖也山東李庭臣嘗言遼人¶
有持錦臂鞲鬻于市者其上織成詩一聨恩袍草色動¶
仙籍桂香浮乃景祐五年賜進士詩也聖製固宜逺播¶
而仁化所覃雖逺人亦知敬愛庭臣遂以千金易之作¶
<pb:KR3j0185_WYG_084-3a>¶
小屏几硯間見之者莫不改容瞻敬嘉祐初龍圖閣直¶
學士尚書吏部郎中梅摰公儀出守杭州上御製詩以¶
寵賜之其首章曰地有吳山美東南第一州梅既到杭¶
州欲侈上之賜遂建堂山上曰有美歐陽修為記以述¶
之亦人臣之榮遇也¶
光堯夀聖太上皇帝當内修外攘之際尤以天德服逺¶
至于宸章睿藻日星照垂者非一至紹興二十八年將¶
郊祀有司以太常樂章為序失次文義弗協請遵真宗¶
<pb:KR3j0185_WYG_084-3b>¶
仁宗朝故事親製祭享樂章詔從之自郊丘宗廟原廟¶
等共有十四章肆筆而成睿思雅正宸文典贍所謂大¶
哉王言也至于一時閒適遇景而作則有漁父辭十五¶
章清新簡逺備騷雅之體其辭有曰薄晚烟林淡翠微¶
江邊秋月已明輝縱逺柁適天機水㡳閒雲片段飛¶
又曰青草開時已過船錦鱗躍處浪痕圎竹葉酒柳花¶
氊有意沙鷗伴我眠又曰水涵微雨湛虛明小笠輕蓑¶
未要晴明鑑裏縠紋生白鷺飛来空外聲辭多不能盡¶
<pb:KR3j0185_WYG_084-4a>¶
載觀此數篇雖古之騷人詞客老于江湖擅名一時者¶
不能跂及又一章曰春入朝陽苑曉霧弄滄波載與俱¶
歸又若何此又有進用賢才之意關治體也今上皇帝¶
以英睿之資宸文聖作煥然超卓方居王邸時從太上¶
皇帝視師江左經由京口題詩金山曰屹然山立枕中¶
流彈壓東南二百州狂敵来臨須破膽何勞平地戰貔¶
貅辭斐而㫖深已包不戰而屈人兵之意也今上皇帝¶
躬受内禪踐阼以来未嘗一日暫忘中興之業每形於¶
<pb:KR3j0185_WYG_084-4b>¶
詩辭如新秋雨過述懷有曰平生雄武心覽鏡朱顔在¶
豈惜常憂勤規模須廣大如春晴有感曰春風歸草木¶
曉日麗山河物滯欣逢泰時豐自此多神州應未遠當¶
繼沛中歌觀此則䂓恢之志大矣如幸秘閣宴羣臣賜¶
詩曰稽古右文慙菲德禮賢下士法前王欲臻至治觀¶
熙洽更罄謨猷為贊襄俯和丞相史浩詩有曰誰欲元¶
首明自得股肱喜又曰虛心欲受人忠言資逆耳朕瘠¶
天下肥至樂無易此觀此則任賢聽諫虛巳愛民之心¶
<pb:KR3j0185_WYG_084-5a>¶
切矣至如詠德壽宫冷泉亭古風有曰孰云人力非自¶
然千岩萬壑藏雲烟上有崢嶸依空之翠壁下有潺湲¶
潄玉之飛泉一堂虛敞臨佳沼宻䕃交加森翠葆山頭¶
草木四時芳閱盡歲寒長不老又曰日長雅趣超塵俗¶
&KR0262;歩逍遥快心目山光水色無盡時都將挹向杯中醁¶
觀此則篤于奉親盡天下之養者無不至矣如春賦曰¶
浹土膏之流潤將勸功於九農碧草萋其𢃄露遊絲飄¶
其曳空丹緑兮衆芳迢遥兮春風春風兮歸来信吹萬¶
<pb:KR3j0185_WYG_084-5b>¶
之不同又曰碧實朱英穠苞艶葩榮于春者冬必悴蘖¶
于夏者秋必花擢喬松于歲寒出竒卉于天涯知深仁¶
之被物曾何間四時與幽遐吾將觀登臺之熙熙包八¶
荒而為家穆然若東風之振槁灑然若膏雨之萌芽則¶
生生之德無時不在又何美乎眩目之芳華觀此則所¶
以贊天地化育一視而同仁者深矣真帝王之用心也¶
當今皇太子夙禀岐嶷之資篤日就月將之道方其處¶
恭邸時在三王中閱經史習藝業為最多每為詩篇辭¶
<pb:KR3j0185_WYG_084-6a>¶
語髙妙巖肖時備員講官毎請退則與同僚詠嘆敬服¶
不已今育徳春宫之久諒製作深造顥靈之體但以在¶
逺不可得而聞竊觀賡主上新秋雨過述懷詩有曰中¶
興日月異王氣山河在萬物飾昭回稽首王言大其辭¶
如是其意宏逺矣¶
漢髙帝大風歌不事華藻而氣槩逺大真英主也武帝¶
秋風辭言固雄偉而終有感慨之語故其末年㡬至于¶
變魏文父子横槊賦詩雖遒壯抑揚而乏帝王之度六¶
<pb:KR3j0185_WYG_084-6b>¶
朝以後人主言非不工而纎麗不逞無足言也¶
唐文皇既以武功平隋亂又以文德致太平于篇咏尤¶
其所好如曰昔乗匹馬去今驅萬乘来詞氣壯偉固人¶
所膾炙又嘗觀其過舊宅詩曰新豐停翠輦譙邑駐鳴¶
笳一朝辭此去四海遂成家蓋其詩語與功烈真相副¶
也¶
唐宣宗微時以武宗忌之遁跡為僧一日遊方遇黄蘖¶
禪師因同行觀瀑布黄蘖曰我咏此得一聨而下韻不¶
<pb:KR3j0185_WYG_084-7a>¶
接宣宗曰當為續成之黄蘖云千岩萬壑不辭勞逺看¶
方知出處髙宣宗續云溪澗豈能留得住終歸大海作¶
波濤其後宣宗竟踐位志先見于詩矣然自宣宗以後¶
接懿僖之時宇内遂不靖則作波濤之語豈非䜟耶¶
少陵詩非特紀事至于都邑所出土地所生物之有無¶
貴賤亦時見于吟咏如云急須相就飲一斗恰有青銅¶
三百錢丁晉公謂以是知唐之酒價也建炎己酉歲車¶
駕駐蹕建康比錢申仲赴召命僕亦以事至彼與之同¶
<pb:KR3j0185_WYG_084-7b>¶
邸申仲以能詩自負常作詩話甚詳余偶用其剪紙刀¶
渠甚靳之且曰此刀唯吾鄉所造者頗佳他處不及也¶
余戲之曰仙鄉剪刀雖佳然不及太原也錢曰太原唯¶
出銅器未聞出剪刀也余曰君深于詩而不知此耶子¶
美詩曰焉得并州快剪刀剪取吳淞半江水吾豈妄言¶
哉錢大笑因而定交世謂六一居士歐陽永叔不好杜¶
少陵詩觀六一詩話載陳從易舎人初得杜集舊本多¶
脫誤其送蔡都尉詩云身輕一鳥其下脫一字陳公與¶
<pb:KR3j0185_WYG_084-8a>¶
數客各用一字補之或云落或云起或云下其後得善¶
本乃身輕一鳥過陳歎服以為雖一字諸君不能到也¶
又曰唐之晚年無復李杜豪放之格但務以精意相髙¶
而已又集古録曰秦嶧山碑非真杜甫直謂棗木傳¶
刻爾杜有李潮八分小篆歌云嶧山之碑野火焚棗木¶
傳刻肥失真故也六一于杜詩既稱其雖一字人不能¶
到又稱其格之豪放又取以證碑刻之真偽誰謂六一¶
不好之乎言未可信也¶
<pb:KR3j0185_WYG_084-8b>¶
江南五月梅熟時霖雨連旬謂之黄梅雨然少陵曰南¶
京西浦道四月熟黄梅湛湛長江去冥冥細雨来蓋唐¶
人以成都為南京則蜀中梅雨乃在四月也及讀柳子¶
厚詩曰梅實迎時雨蒼茫値晚春愁深楚猿夜夢斷越¶
雞晨海霧連南極江雲暗北津素衣今盡化非為帝京¶
塵此子厚在嶺外詩則南粤梅雨又在春末知是梅雨¶
時候所至早晚不同¶
杜子美遊龍門奉先寺詩天闕象緯逼雲卧衣裳冷此¶
<pb:KR3j0185_WYG_084-9a>¶
寺在洛陽之龍門按韋述東都記龍門號雙闕以與大¶
内對屹若天闕然此詩天闕指龍門也後人謂其屬對¶
不切改為天關王介甫改為天閱蔡興宗又謂世傳古¶
本作天闚引莊子用管闚天為證以余觀之皆臆説也¶
且天闕象緯逼雲卧衣裳冷乃此寺中即事耳以彼天¶
闕之髙則勢逼象緯以我雲臥之幽則冷侵衣裳語自¶
混成何必屑屑較𤨏碎失大體哉¶
澄江朱正民舉直嘗云少陵今夕行指意不茍其語云¶
<pb:KR3j0185_WYG_084-9b>¶
今夕何夕嵗云徂則言歲除夜也更長燭明不可孤則¶
言夜永人多守歲不寐當有以自遣也咸陽客舎一事¶
無則言旅中少况且無幹也相與博塞為歡娛此則言¶
為此猶賢乎巳也蓋謂窮冬佳節旅中永夕無事方可¶
為此自遣耳他時不可也則正民觀少陵詩不茍矣正¶
民乃余先太夫人族弟沈晦元同榜登科其人簡率而¶
議論有直氣為廣德軍教授含山縣令而卒惜哉¶
蔡元長京既貴享用侈靡喜食鶉每預蓄養之烹殺過¶
<pb:KR3j0185_WYG_084-10a>¶
當一夕夢鶉數千百訴于前其一鶉居前致辭曰食君¶
廩中粟作君羮中肉一羮數百命下箸猶未足羮肉何¶
足論生死猶轉轂勸君宜勿食禍福相倚伏觀此亦可¶
為饕餮而暴殄天物者之戒¶
昔人臨岐執别囘首引望戀戀不忍遽去而形于詩者¶
如王摩詰云車徒望不見時見起行塵歐陽詹云髙城¶
已不見況復城中人東坡與其弟子由别云登髙回首¶
坡隴隔時見烏帽出復没葢紀行人已逺而故人不復¶
<pb:KR3j0185_WYG_084-10b>¶
可見語雖不同其惜别之意則同也¶
昌黎韓退之和裴晉公詩云秋臺風日逈正好看前山¶
後東坡和陶詩云前山正好數後騎且莫驅此語雖不¶
同而寄情物外夷曠優游之意則同也王摩詰漢江臨¶
汎詩曰江流天地外山色有無中六一居士平山堂長¶
短句曰平山欄檻倚晴空山色有無中豈用摩詰語耶¶
然詩人意所到而語偶相同者亦多矣其後東坡作長¶
短句云記取醉翁語山色有無中則專以為六一語也¶
<pb:KR3j0185_WYG_084-11a>¶
吳門蠡口瀕太湖乃范蠡自此乗扁舟泛五湖也鄭毅¶
夫獬有詩曰千重越甲夜成圍戰罷君王醉不知若論¶
破吳功第一黄金只合鑄西施¶
宋景文有詩曰捫虱須逢英俊主釣鰲豈在牛蹄涔小¶
物以大為對而語壯氣勁可嘉也又東坡一聨曰聞說¶
騎鯨遊汗漫亦嘗捫虱語悲辛則律切而語益竒矣¶
前人咏落花世傳二宋兄元獻公郊詩為工元獻詩云¶
漢皋佩冷臨江失金谷樓危到地香景文詩云將飛更¶
<pb:KR3j0185_WYG_084-11b>¶
作囘風舞已落猶成半面粧固佳矣而余襄公靖安詩¶
亦工云金谷已空新步障馬嵬徒見舊香囊不减二宋¶
也而景文公又有五言殘花詩一聨云香歸蜜房盡紅¶
入燕泥乾雖不用事亦自是佳句¶
韓退之聨句云遥岑出寸碧逺目增雙明固為佳句後¶
見謝無逸云忽逢隔水一山碧不覺舉頭雙眼明若敷¶
衍退之語然句意清快亦自可喜也¶
京師景徳寺東廊三學院壁間題曰明月斜秋風冷今¶
<pb:KR3j0185_WYG_084-12a>¶
夜故人来不来教人立盡梧桐影皆傳吕先生洞賓所¶
題也靖康間遊京師天清寺于僧房壁間得一絶云空¶
餘緑綺琴嬾把新聲寫不見臨卭人誰是知音者不題¶
名氏想有感而題之¶
盧贊元襄宣和末靖康間為吏部侍郎詩篇極多向嘗¶
得其數十篇皆清㧞可喜後因兵火失之尚記其贈鼓¶
琴者曰試將鍾子山水意一洗退之氷炭腸恨失其全¶
篇¶
<pb:KR3j0185_WYG_084-12b>¶
紹興初余之官建康艤舟溧陽郵亭見壁間題云十年¶
棄微官歸来事却掃扁舟訪安期要覓如瓜棗不知膏¶
粱珍惡食亦自好田園苦無多生理但草草濁酒時一¶
樽孤斟從醉倒然不著名氏不知何人所作觀其言淡¶
而㫖逺要非汩没名利而不知返者也¶
昔年因過邵伯埭登平野亭見梁間題曰地勢如披掌¶
天形似覆盤三星羅戶牖北斗挂闌干晚色芙蕖靜秋¶
香桂子寒更無山礙眼剰覺水雲寛此劉濤無言詩此¶
<pb:KR3j0185_WYG_084-13a>¶
詩蓋盡得平野之景物也¶
舊傳有太守因旱祈雨于龍潭得小雨而未甚應作一¶
絶云祈雨精神尚未通浮雲開闔有無中龍潭恐我羞¶
歸去畧灑些些表不空因寫詩投潭中繼即大雨隨足¶
陳柟待制紹興中嘗從諸大将為謀議官頗好修養¶
之方且自以為得道常題于所居曰神仙多是大羅客¶
我比大羅超一格有輕薄續其後曰行滿三千我四千功¶
成八百我九百¶
<pb:KR3j0185_WYG_084-13b>¶
嘗見蘭溪范安茂云嚴陵一士人忘其姓名能詩好為¶
大言而間有可取者如咏林影曰日月明方見乾坤暗¶
即消咏扇曰大柄如歸手蚊䖟莫浪飛言皆類此不能¶
盡記也¶
靖康之變中原為金擾當時文人勝士陷于彼者不少¶
紹興庚申辛酉河南關陜之地暫復有自關中驛舎壁¶
間見詩二絶云鼙皷轟轟聲徹天中原廬井半蕭然鶯¶
花不管興亡事粧㸃春光似昔年又云渭平沙淺鴈来¶
<pb:KR3j0185_WYG_084-14a>¶
棲渭漲沙深鴈不歸江海一身多少事清風明月我霑¶
衣¶
夢筆驛廼江淹舊居姚宏令聲一絶可警後學者詩云¶
一宵短夢驚流俗千載髙名挂里閭遂使晚生矜此意¶
癡眠不讀半行書¶
<pb:KR3j0185_WYG_084-15a>¶
　　紫微詩話(吕伯恭/)¶
晁伯禹載之學問精確少見其比嘗作昭陵夫人祠詩¶
云殺翁分我一杯羮龍種由来事杳𡨕安用生兒作劉¶
季暮年無骨葬昭陵¶
晁之道詠之西池唱和詩有旌旗太一三山外車馬長¶
楊五柞中柳外雕鞍公子醉水邊紈扇麗人行殆絶唱¶
也¶
髙秀實茂華人物髙逺有出塵之姿善為文辭嘗和予¶
<pb:KR3j0185_WYG_084-15b>¶
髙郵道中詩有中途有眼占星聚一夕披顔覺霧收之¶
句便覺予詩急迫少從容閒暇處¶
汪信民革嘗作詩寄謝無逸云問訊江南謝康樂溪堂¶
春木想扶踈髙談何日看揮麈安歩從来可當車但得¶
丹霞訪龎老何須狗監薦相如新年更勵於陵節妻子¶
同鉏五畝蔬饒德操見此詩謂信民曰君詩日進而道¶
日逺矣蓋用功在彼而不在此也¶
洪龜父朋寫韻亭詩云紫極宫下春江横紫極宫中百¶
<pb:KR3j0185_WYG_084-16a>¶
尺亭水入方洲界玉局雲映連山羅翠屏小楷四行餘¶
翰墨主人一粒畫仙靈文簫彩鸞不復返至今神界花¶
㝠㝠作詩至此殆無遺恨矣¶
宣和末林子仁敏功寄夏均父倪詩云嘗憶它年接緒¶
餘饒三落拓我迂疎溪橋㡬換風前柳僧壁今留醉後¶
書忘記下四句饒三德操也表叔范元實既從山谷學¶
詩要字字有来處嘗有詩云夷甫雌黄須倚閣君卿脣¶
舌要施行¶
<pb:KR3j0185_WYG_084-16b>¶
從叔知止少年作詩云彭澤有琴常無弦大令舊物惟¶
青氊我亦四壁對黙坐中有一床供晝眠元實深賞愛¶
之云殆似山谷少時詩也¶
外弟趙才仲少時詩夕陽緣隙明等句精確可喜才仲¶
少學柳文曾詩晁以道説之輩皆以才仲能為古人之¶
文也夏均父倪文詞富贍儕軰少及嘗以天寒霜雪繁¶
游子有所之為韻作十詩留别饒德操不愧前作也¶
晁季一貫之嘗訪杜子師輿不遇留詩云草堂不見浣¶
<pb:KR3j0185_WYG_084-17a>¶
花老折得青松度水歸¶
衆人倣學山谷詩時晁叔用冲之獨專學老杜詩衆求¶
生西方時秀實獨求生兠率¶
叔用嘗戲謂余云我詩非不如子作得子詩只是子差¶
熟耳余戲答云只熟便是精妙處叔用大笑以為然¶
王立之直方病中盡以書畫寄交舊余亦得書畫數種¶
與余書云劉𤣥德生兒不相象賢蓋譏其子不能守其¶
圖書也余初未與立之相識而相與如此夏均父嘗寄¶
<pb:KR3j0185_WYG_084-17b>¶
立之詩云書来整整復斜斜蓋謂其病中作字如此¶
饒德操酷愛徐師川俯雙廟詩開元天寳間衮衮見諸公¶
不聞張與許名在臺省中之句¶
張先生子厚與從祖子進同年進士也張先生自登科¶
不復仕居毘陵紹聖中從祖自中書舍人出知睦州子¶
厚小舟相送數程别後寄詩云籬鷃雲鵬各有營匆匆¶
相别未忘情恨君不在蓬籠底共聽蕭蕭夜雨聲先生¶
少有異才多夢嘗作夢録記夢中事予舊寳藏今失之先¶
<pb:KR3j0185_WYG_084-18a>¶
生夢中詩如楚峡雲嬌宋玉愁月明溪凈印銀鈎襄王¶
定是思前夢又抱霞衾上玉樓又無限寒鴉冐雨飛紅¶
樹髙髙出粉墻之句殆不類人間語也¶
紹聖初嘗訪祖父滎陽公於歴陽旣歸乗小舟泝松江¶
至烏江還書云今日江行風浪際天嘗記往時京師作¶
詩云苦厭塵沙隨馬足却思風浪拍船頭也¶
紹聖初滎陽公自淛中赴懐州叔祖赴睦州邂逅於鎮江¶
别後叔祖寄絶句云江南江北来昨夜同枝宿平明一¶
<pb:KR3j0185_WYG_084-18b>¶
聲起四顧以極目¶
江西諸人詩如謝無逸富贍饒德操蕭&KR0262;皆不减潘邠¶
老大臨精苦也然德操為僧後詩更髙妙殆不可及嘗¶
作詩勸予專意學道云向来相許濟時功大似頻伽餉¶
逺空我已定交木上座君猶求舊管城公文章不療百¶
年老世事能排雙頰紅好貸夜窗三十刻胡床趺坐究¶
幡風¶
邠老嘗寄德操均父詩云文如二稚徒懷璧武似三明¶
<pb:KR3j0185_WYG_084-19a>¶
却韔弓松檜參天西邑路時時騎馬訪龎公文如二稚¶
謂德操武似三明謂均父也後德操為僧名如璧殆詩¶
之䜟也¶
吳春卿參政以資政殿大學士知河南過郭店謁文靖¶
公墓詩云漢相岩岩真國英門庭曾是接諸生陽秋談¶
論四時具河岳精神一坐傾議者以為頗盡文靖儀觀¶
論議云滕元發甫賀正獻公拜相啓云玉璜釣瀬家傳¶
渭水之符金鼎調元代出山東之相又云寰區大忭盡¶
<pb:KR3j0185_WYG_084-19b>¶
還仁祖之風朝野一辭復見申公之政當時稱誦之¶
劉師川莘老丞相幼子力學有文嘗贈舍弟詩云大阮¶
平生予所愛小阮相逢亦傾蓋濟陽未識情更親信手¶
新詩落珠貝楊氏作公誰料理臧孫有後誠可喜長亭¶
木落風雨多無酒飲君如别何余時為濟陽縣主簿大¶
阮謂知止也¶
曽子固舎人為太平州司戸時張伯玉璪作守歐公王¶
荆公諸人皆與伯玉書以子固屬之伯玉殊不為禮一¶
<pb:KR3j0185_WYG_084-20a>¶
日就後㕔召子固作大排唯賔主二人亦不交一談也¶
既而召子固於書室謂子固曰人皆謂公為曾夫子必¶
無所不學也子固辭避而退一日請子固作六經閣記¶
子固屢作終不可其意迺謂子固曰吾試為之即令子¶
固書曰六經閣者諸子百家皆在焉不盡尊經也其下¶
文不能具載又令子固問書傳中隱晦事其應答如流¶
子固大服始有意廣讀異書矣¶
崇寧初滎陽公自曹州與相州太守劉壽臣唐大學士¶
<pb:KR3j0185_WYG_084-20b>¶
兩易㑹於滑州守陳修伯師錫殿院也坐中有詩云金¶
馬舊游三學士玉麟交政兩諸侯蓋記當時事也¶
元符初滎陽公謫居楊道孚為州法曹掾嘗從公出游¶
以職事遽歸遺公詩云雨緑霜紅郭外田山濃水淡欲¶
寒天參軍抱病陪清賞一檄呼歸亦可憐公甚稱之李¶
方叔豸嘗作寒食詩千株宻炬出嚴闉走馬天街賜近¶
臣我亦茅簷自鑽燧煨針燒艾檢銅人又嘗贈汝州太¶
守詩云安得吾皇四百州皆如此邦二千石¶
<pb:KR3j0185_WYG_084-21a>¶
滎陽公元符末起知單州登城樓詩云斷霞孤鶩欲寒¶
天無復青山礙目前世路崎嶇飽經歴始知平地是神¶
仙¶
楊道孚深愛義山嫦娥應悔偷靈藥碧海青天夜夜心¶
以為作詩當如此學¶
仲清源君嘗言前身當是陶淵明愛酒不入逺公社故¶
流轉至今耳¶
正獻公自同知樞宻院出知定州謝上表有云特以百¶
<pb:KR3j0185_WYG_084-21b>¶
年舊族荷累聖不貲之恩一介微軀辱主上非常之遇¶
又云謂臣世服近僚有均休共戚之義察臣旁無厚援¶
絶背公死黨之嫌又云進不敢希功而生事退不敢弛¶
備以曠官¶
<pb:KR3j0185_WYG_084-22a>¶
　　竹坡老人詩話(周少隱/)¶
杜少陵遊何將軍山林詩有雨抛金鎖甲苔卧緑沉槍¶
之句言甲抛於雨為金所鎻槍卧於苔為緑所沉有將¶
軍不好武之意余讀薛氏補遺乃以緑沉為精鐵謂隋¶
文帝賜張奫以綠沉之甲是也不知金鎖當是何物後¶
又讀趙徳麟侯鯖録謂緑沉為竹乃引陸龜蒙詩一架三¶
百竿緑沉森杳㝠此尤可笑¶
戴良少所推服毎見黄憲必自降薄悵然若有所失母¶
<pb:KR3j0185_WYG_084-22b>¶
問汝何不樂乎復從牛毉兒所来耶王履道詩不見牛¶
毉黄叔度即㝷馬磨許文休語雖工然牛毉乃叔度之¶
父耳非叔度也¶
聰聞復錢塘人以詩見稱於東坡先生余遊錢塘甚久¶
絶不見此老詩松園老人謂余言東坡倅錢塘時聰方¶
為童行試經坡謂坐客言此子雖少善作詩近參寥子¶
作昏字韻詩可令和之聰和篇立成云千㸃亂山横紫¶
翠一鈎新月掛黄昏坡大稱賞言不减唐人因笑曰不¶
<pb:KR3j0185_WYG_084-23a>¶
須念經也做得一箇和尚是年聰始為僧¶
東坡詩云君欲富餅餌㑹須縱牛羊殊不可曉河朔土人¶
言河朔地廣麥苖彌望方其盛時須使人縱牧其間踐¶
蹂令稍疎則其收倍多是縱牛羊所以富餅餌也¶
維揚之擾衣冠皆南渡王邦憲客宛陵與其鄉人相遇¶
作集句云揚子江頭楊柳春衣冠南渡多崩奔柳條弄¶
色不忍見東西南北更堪論誰謂他鄉各異縣豈知流¶
落復相見青春作伴好還鄉為問淮南米貴賤其叙事¶
<pb:KR3j0185_WYG_084-23b>¶
有情致為可喜近時集句所未有也¶
集句近世徃徃有之唯王荆公得此三昧前人所傳如¶
雨荒深院菊風約半池萍之句非不律切但苦無思耳¶
孔毅父喜集句東坡嘗以指呼市人如使兒戲稱之觀其¶
寄孫元忠詩云不恨我衰子貴時經濟實藉英雄姿君¶
有長才不貧賤莫令斬斷青雲梯驊騮作駒已汗血坐¶
看千里當霜蹄省郎京君必俯拾軍符侯印取豈遲殆¶
不減胡笳十八拍也¶
<pb:KR3j0185_WYG_084-24a>¶
紹興初有退相寓永嘉獨陳用中彦才雖隣不謁及再¶
相有薦之者止就部注邑連江戲作小詩云命賤安能¶
比鉅公偶然年月與時同只因日上爭些子笑向連江¶
作醉翁蓋其所生年月時適與時宰同但日差異耳¶
東坡遊西湖僧舎壁間見小詩云竹暗不通日泉聲落¶
如雨春風自有期桃李亂深塢問誰所作或告以錢塘¶
僧清順者即日求得之一見甚喜自是而順之名出矣¶
余留錢塘七八年間有能誦順詩者徃徃不逮前篇政¶
<pb:KR3j0185_WYG_084-24b>¶
以所見之未多耳然而使其止於此亦足傳也¶
米元章少時作邑㑹歲大旱遣吏捕蝗甚急有鄰邑宰¶
忽移文責之謂吏驅蝗入境元章取公牒作一絶大書¶
其背而遣之云蝗蟲本是天災不由人力擠排若是敝¶
邑遣去却煩貴縣發来見者大笑¶
東莱蔡伯世作杜少陵正異甚有功亦時有可疑者如¶
峡雲籠樹小湖日落船明以落為蕩且云非久在江湖¶
間者不知此字之為工也以余觀之不若落字為佳耳¶
<pb:KR3j0185_WYG_084-25a>¶
又春色浮山外天河宿殿隂以宿為没没字不若宿字¶
之意味深遠明甚大扺五字詩其㸃化正在一字間而¶
好惡不同乃如此良可恠也¶
客有誦淵明閒情賦者想其於此亦自不淺或問坐客¶
淵明有侍兒否皆不知所對有一人言有之問其何以¶
知曰所謂雍端年十三不識六與七此豈非有侍兒耶¶
於是坐客皆發一笑¶
杜少陵之子宗武以詩示阮兵曹兵曹答以斧一具而¶
<pb:KR3j0185_WYG_084-25b>¶
告之曰欲子斫斷其手不然天下詩名又在杜家矣余¶
嘗觀少陵作宗武生日詩云自從都邑語已伴老夫名¶
詩是吾家事人傳世上情則宗武之能詩為可知矣惜¶
乎其不可得而見也¶
士大夫學淵明作詩徃徃故為平澹之語而不知淵明¶
制作之妙已在其中矣如讀山海經云亭亭明玕照落¶
落清瑶流豈無雕琢之功蓋明玕謂竹清瑶謂水與所¶
謂紅皺曬簷瓦黄團繫門衡者異矣¶
<pb:KR3j0185_WYG_084-26a>¶
樞宻張公𥞇仲喜談兵論邊事面目極嚴冷而作小詩¶
有風味岐王宫有侍兒出家為比丘尼者公賦詩云六¶
尺輕羅染麴塵金蓮步穩襯湘裙從今不入襄王夢翦¶
盡巫山一朶雲殊可喜也¶
徐陵玉臺新詠序云南都石黛最發雙蛾北地燕支偏¶
開兩臉崔正熊古今注云燕支出西方土人以染中國¶
謂之紅藍以染粉為婦人色而俗乃用胭脂或臙脂字¶
不知其何義也杜少陵林花著雨胭脂濕亦用此二字¶
<pb:KR3j0185_WYG_084-26b>¶
而白樂天三千宫女臙脂面却用此二字殊不可曉¶
潮州韓文公祠有異木世傳退之手植去祠十數步種¶
之輒死有題文公祠者云韓木有情春谷暖鱷魚無種¶
海潭清者是也¶
李石柳公權俱與唐文宗論詩李石云人生不滿百常¶
懐千歳憂畏不逢也晝短苦夜長暗時多也何不秉燭¶
遊勸之照也古人作詩之意未必爾然人臣進言要當¶
如此及文宗有人皆苦炎熱我愛夏日長之句公權但¶
<pb:KR3j0185_WYG_084-27a>¶
云薫風自南来殿閣生微凉而已殊不寓規諫之意何¶
也蓋責文宗享殿閣之凉而不知人間之苦所以譏之¶
深矣曉人豈不當如是邪¶
氷肌玉骨清無汗水殿風来暗香滿繡簾一㸃月窺人¶
欹枕釵横雲鬢亂起来庭戸悄無聲時見疎星渡河漢¶
屈指西風㡬時来不道流年暗中換世傳此詩為花蘂¶
夫人作東坡嘗用此作洞仙歌曲或謂東坡託花蘂以¶
自解耳不可知也¶
<pb:KR3j0185_WYG_084-27b>¶
王荆公作集句得江州司馬青衫濕之句欲以全句作¶
對久而未得一日問蔡天啓江州司馬青衫濕可對甚¶
句天啓應聲曰何不對梨園弟子白髮新公大喜¶
梁太祖受禪姚垍為翰林學士上問及裴延裕行止曰¶
頗知其人文思甚㨗垍曰向在翰林號為下水船太祖¶
應聲曰卿便是上水船議者以垍為急灘頭上水船魯¶
直詩云花氣薫人欲破禪心情其實過中年春来詩思¶
何所似八節灘頭上水船山谷㸃化前人詩而其妙如¶
<pb:KR3j0185_WYG_084-28a>¶
此詩中三昧手也¶
東南之有蠟梅蓋自近時始余為兒童時猶未之見元¶
祐間魯直諸公方有詩前此未嘗有賦此詩者政和間李¶
端叔在姑谿元夕見之僧舎中嘗作兩絶其後篇云程¶
氏園當尺五天千金争賞凭朱欄莫因今日家家有便¶
作尋常兩等看觀端叔此詩可以知前日之未嘗有也¶
近世士大夫家所藏杜少陵逸詩本多不同余所傳古¶
律二十八首其間一詩陳叔易記云得於管城人家冊¶
<pb:KR3j0185_WYG_084-28b>¶
子葉中一詩洪炎父記云得之江中石刻又五詩謝仁¶
伯記云得於盛文肅家故書中猶是吳越錢氏所録要¶
之皆得於流傳安得無好事者亂真然而如巴西聞收¶
京云傾都看黄屋正殿引朱衣又云剋復誠如此安危¶
在數公又舟過洞庭一篇云蛟室圍青草龍堆擁白沙¶
䕶江蟠古木迎櫂舞神鴉又一篇云說道春来好狂風¶
大放顛吹花隨水去翻却釣魚船此決非他人可到其¶
為此老所作不疑¶
<pb:KR3j0185_WYG_084-29a>¶
西湖諸寺所存無㡬唯南山靈石猶是舊屋寺僧言頃¶
時有數道人来丐食拒而不與乃題詩屋山而去至今¶
猶存字畫頗類李北海是唐人書也其詩云南塢數回¶
泉石西峯㡬疊烟雲登攜孰以為侣顔㝢李甲蕭耘後¶
好事者譯之前一句乃吕字第二句洞字第三句賔字¶
是洞賔與三人者来耳李甲近世人東坡以比郭恕仙善¶
畫而有丈餘不知其為何人當亦是神仙也¶
東平王興周為余言東平人有居竹間自號竹谿翁者一夕有¶
<pb:KR3j0185_WYG_084-29b>¶
鬼題詩竹間云墓前古木號秋風墓尾幽人萬慮空唯有詩¶
魂銷不得夜深来訪竹谿翁世傳鬼詩甚多常疑其偽¶
為此詩傳於興周鄉里必不妄矣鬼之能詩是果然也¶
凡詩人作語要令事在語中而人不知余讀太史公天¶
官書天一槍棓矛盾動揺角大兵起杜少陵詩云五更¶
鼔角聲悲壯三峡星河影動揺葢暗用遷語而語中乃¶
有用兵之意詩至於此可以為工也¶
白樂天長恨歌云玉容寂寞淚䦨干梨花一枝春𢃄雨¶
<pb:KR3j0185_WYG_084-30a>¶
人皆喜其工而不知其氣韻之近俗也東坡作送人小¶
詞云故將别語調佳人要看梨花枝上雨雖用樂天語¶
而别有一種風味非㸃鐵成黄金手不能為此也¶
自古詩人文士大抵皆祖述前人作語梅聖俞詩云南¶
隴鳥過北隴叫髙田水入低田流歐陽文忠公誦之不¶
去口魯直詩有野水自添田水滿晴鳩却喚雨鳩来之¶
句恐其用此格律而其語意髙妙如此可謂善學前人¶
者矣¶
<pb:KR3j0185_WYG_084-30b>¶
林和靖賦梅花詩有踈影横斜水清淺暗香浮動月黄¶
昏之語膾炙天下殆二百年東坡晚年在惠州作梅花¶
詩云紛紛初疑月挂樹耿耿獨與參横昏此語一出和¶
靖之氣遂索然矣張文潛云調鼎當年終有實論花天¶
下更無香此雖未及東坡髙妙然猶可使和靖作衙官¶
政和間余見胡份司業和曾公衮梅詩云絶艶更無花¶
得似暗香唯有月相知亦是竒絶使醉翁見之未必専¶
賞和靖也¶
<pb:KR3j0185_WYG_084-31a>¶
世所傳退之遺文其中載嘲鼾睡二詩語極恠譎退之¶
平日未嘗用佛家語作詩今云有如阿鼻尸長喚忍衆¶
罪其非退之作决矣有如鐵佛聞皺眉石人戰揺腿之¶
句太似鄙陋退之何嘗作是語小兒輩亂真如此者甚¶
衆烏可不辨¶
有數貴人遇休沐攜歌舞燕僧舎者酒酣誦前人詩因¶
過竹院逢僧話偷得浮生半日閒僧聞而笑之貴人問¶
師何笑僧曰尊官得半日閒老僧却忙了三日謂一日¶
<pb:KR3j0185_WYG_084-31b>¶
供帳一日燕集一日掃除也¶
羅叔共言頃歲錢塘有葛道人者無他技能以業屨為¶
生得錢即沽酒自飲往来湖上間數歳矣人無知之者¶
一日為寺僧修屨口中微有聲狀若哦詩者僧恠而問¶
之葛生笑曰今日偶得句耳問之乃云百囀已休鶯哺¶
子三眠初罷柳飛花自是人始知其為詩人世之露才¶
揚己急于人知者聞斯人之風亦可少愧矣¶
詩人造語用字有著意道處往徃頗露風骨如滕元發¶
<pb:KR3j0185_WYG_084-32a>¶
月波樓詩野色更無山隔斷天光直與水相連是也只¶
一直字便是著力道處不惟語稍崢嶸兼亦近俗何不¶
云野色更無山隔斷天光自與水相連為微有藴藉然¶
非知之者不可以語此¶
有明上人者作詩甚艱求㨗法于東坡東坡作兩頌以¶
與之其一云字字覔竒險節節累枝葉咬嚼三十年轉¶
更無相渉其一云衝口出常言法度法前軌人言非妙¶
處妙處在于是乃知作詩到平淡處要似非力所能東¶
<pb:KR3j0185_WYG_084-32b>¶
坡嘗有書與其姪云大凡為文當使氣象崢嶸五色絢¶
爛漸老漸熟乃造平澹余以謂不但為文作詩者尤當¶
取法于此¶
劉元素名博文與余為同郡其為人靜退有守好作詩¶
而語不妄發内子朱賢而善事其夫每舉案齊眉則相¶
敬如賔一日元素與客飲分韻得柳眉其詩云青眼相¶
看吾可知精神渾在豔陽時只因嫁得東君後雨淚相¶
看是别離詩成坐客皆不恱後數日而其妻亡蓋詩䜟¶
<pb:KR3j0185_WYG_084-33a>¶
也¶
郭功父晚年不廢作詩一日夢中作遊采石二詩明日¶
書以示人曰予决非久于世者人問其故功父曰余近¶
時有欲尋鐵索排橋處只有楊花慘客愁之句豈特非¶
余平日所能到雖前人亦未嘗有也忽得之不祥不逾¶
月果死李端叔聞而笑曰不知杜少陵如何活得許多¶
嵗¶
詩中用雙疊字易得句嫩如水田飛白鷺夏木囀黄鸝¶
<pb:KR3j0185_WYG_084-33b>¶
此李嘉祐詩也王摩詰乃云漠漠水田飛白鷺隂隂夏¶
木囀黄鸝摩詰四字下得最為穩切若杜少陵風吹客¶
衣日杲杲樹攪離思花㝠㝠無邊落木蕭蕭下不盡長¶
江滚滚來則又妙不可言矣¶
楊次翁守丹陽米元章過郡留數日而去元章好易他¶
人書畫次翁作羮以飯之曰今日為君作河豚其實他¶
魚元章疑而不食次翁笑曰公可無疑此贋本耳其行¶
送之以詩有淮海聲名二十秋之句林子中見之謂次¶
<pb:KR3j0185_WYG_084-34a>¶
翁曰公言無乃過與次翁笑曰二十年来何處不知有¶
米顚子邪余游濡須識次翁之孫侃為余道此¶
杜牧之嘗為宣城幕遊涇溪水西寺留二小詩其一云¶
李白題詩水西寺古木回嵓樓閣風半醒半醉遊三日¶
紅白花開山雨中此詩今載集中其一云三日去還住¶
一生焉再遊含情碧溪水重上粲公樓此詩今榜壁間¶
而集中不載乃知前人好句零落多矣¶
晁以道家有宋子京手書杜少陵詩一卷如握節漢臣¶
<pb:KR3j0185_WYG_084-34b>¶
歸乃是秃節新炊間黄粱乃是聞黄粱以道䟦云前軰¶
見書自多不如晚生少年但以印本為正也不知宋氏¶
家藏為何本使得盡見之想其所補亦多矣¶
韓退之城南聨句云庖霜鱠𤣥鯽淅玉炊香秔語固竒¶
甚魯直云庖霜刀落鱠執玉酒明船雖依退之而駸駸¶
直與少陵分路而揚鑣矣若明眼人見之自當作兩等¶
看不可與退之同調也¶
錢塘關子東為余言熙寧中有長老重喜㑹稽人少以¶
<pb:KR3j0185_WYG_084-35a>¶
捕魚為生然日誦觀世音菩薩不少休舊不識字一日¶
輙能書而又能作偈頌嘗作頌云地爐無火一囊空雪¶
似楊花落歲窮乞得苧麻縫敗衲不知身在寂寥中此¶
豈捕魚者之所能哉解悟如此蓋得觀音智慧力也¶
余讀東坡和梵天僧守詮小詩所謂但聞煙外鐘不見¶
煙中寺幽人行未已草露濕芒履唯應山頭月夜夜照¶
来去未嘗不喜其清絶過人逺甚晚遊錢塘始得詮詩¶
云落日寒蟬鳴獨歸林下寺松扉竟未掩片月隨行履¶
<pb:KR3j0185_WYG_084-35b>¶
時聞犬吠聲更入青蘿去乃知其幽深清逺自有林下¶
一種風流東坡老人雖欲回三峽倒流之瀾與溪壑争¶
流終不近也¶
杜牧之華清宫三十韻無一字不可人意其叙開元一¶
事意直而詞隱&KR0110;然有騷雅之風至一千年際㑹三萬¶
里農桑之語置在此詩中如使伶優與嵇阮軰並席而¶
談豈不敗人意哉¶
錢塘强幼安為余言頃歳調官都下始識博士唐庚因¶
<pb:KR3j0185_WYG_084-36a>¶
論坡詩之妙子美以来一人而已其叙事簡當而不害¶
其為工如嶺外詩叙虎飲水潭上有蛟尾而食之以十¶
字說盡云潛鱗有飢蛟掉尾取渴虎只著渇字便見飲¶
水意且屬對親切他人不能到也¶
韓退之薦士詩云孟軻分邪正眸子看瞭眊杳然粹而¶
精可以鎮浮躁蓋為孟東野也余嘗讀孟東野下第詩¶
云棄置復棄置情如刀劍傷及登第則自謂春風得意¶
馬蹄疾一日看盡長安花一第之得失喜憂至于如此¶
<pb:KR3j0185_WYG_084-36b>¶
宜其雖得之而不能享也退之謂可以鎮浮躁恐未免¶
于過情¶
東坡喜食燒猪佛印住金山時毎燒猪以待其来一日¶
為人竊食東坡戲作小詩云逺公沽酒飲陶潜佛印燒¶
猪待子瞻採得百花成蜜後不知辛苦為誰甜東坡性¶
喜嗜猪在黄岡時嘗戲作食猪肉詩云黄州好猪肉價¶
賤如糞土富者不肯喫貧者不解煮慢着火少着水火¶
候足時他自美每日起来打一碗飽得自家君莫管此¶
<pb:KR3j0185_WYG_084-37a>¶
是東坡以文滑稽耳後讀雲仙散錄載黄昇日食鹿肉¶
二斤自晨煑至日影下西門則曰火候足矣乃知此老¶
雖煑肉亦有故事他可知矣¶
福唐黄文若言南徐刁氏子字麟㳺十歲賦竹馬詩云¶
小兒騎竹作驊騮猶走東西意未休我已童心無一在¶
十年渾付水東流後十嵗果卒人有誌其墓者以比李¶
長吉蓋文章早成古人有之然亦人之所忌也¶
道士林靈素以方術顯於時有附之而得美官者頗自¶
<pb:KR3j0185_WYG_084-37b>¶
矜有驕色或戲作靈素畫像詩云當日先生在市㕓世¶
人那識是真仙只因學得飛昇後雞犬相隨也上天¶
紅燭秋光冷畫屏輕羅小扇撲流螢瑶階夜色凉如水¶
坐看牽牛織女星此一詩杜牧之王建集中皆有之不¶
知其誰所作也以余觀之當是建詩耳盖二子之詩其¶
清婉大畧相似而牧多險側建多平麗此詩蓋清而平¶
者也¶
兩京作斤賣五谿無人採此髙力士詩也魯直作食筍¶
<pb:KR3j0185_WYG_084-38a>¶
詩云尚想髙將軍五谿無人採是也張文潜作薺羮詩¶
乃云論斤上國何曽飽旅食江城日至前嘗慕藜羮最¶
清好固應加糝愧吾緣則是髙將軍所作乃薺詩耳非¶
筍詩也二公同時而用事不同如此不知其何故也¶
承議郎任隨成字師心劉景文甥也嘗謂余言景文昔¶
為忻州守間數日率一謁晉文公祠既至祠下必與神¶
偶語久之乃出文公亦時時来謁景文景文閉閭若與¶
客語者則神之至也一日於廣坐中謂一掾曰天帝當¶
<pb:KR3j0185_WYG_084-38b>¶
来召君吾亦當繼往坐客皆相視失色已而掾果無疾¶
而逝劉亦相繼而亡去後一日死而復甦起作三詩乃¶
復就瞑其一云中宫在天半其上乃吾家紛紛鸞鳳舞¶
徃徃芝术華揮手謝世人聳身入雲霞公暇詠天海我¶
非世人譁其二云仙都非世間天神繞樓殿髙低霞霧¶
匀左右龍蛇徧雲車山嶽聳風鼙天地擅從兹得舊渥¶
萬動毫端變其三云從来英傑自銷磨好笑人天事更¶
多艮上巽中為進發千車安穩渡銀河詩成謂其家人¶
<pb:KR3j0185_WYG_084-39a>¶
曰吾今掌事雷部中不復為世間人矣¶
馮均州為余言頃年平江府雍熙寺毎深夜月明有婦¶
人歌小詞于廊廡間者就之不見其詞云滿目江山憶¶
舊遊汀洲花草弄春柔長亭艤住木蘭舟好夢易隨流¶
水去芳心空逐曉雲愁行人莫上望京樓客有聞而錄¶
之者姑蘇士子慕容嵓卿見而驚曰君何從得此詞客¶
語之故嵓卿悲歎久之曰此余亡妻之詞無知之者明¶
日視之乃其妻旅櫬所在¶
<pb:KR3j0185_WYG_084-39b>¶
大梁景德寺峨眉院壁間有吕洞賔題字寺僧相傳以¶
謂頃時有蜀僧號峨眉道者戒律甚嚴不下席者二十¶
年一日有布衣青裘昂然一偉人来與語良久期以明¶
年是日復相見於此願少見待也明年是日日方午道¶
者沐浴端坐而逝至暮偉人果来問道者安在曰亡矣¶
偉人歎息良久忽復不見明日書數語於堂側壁間絶¶
髙處其語云落日斜西風冷幽人今夜来不来教人立¶
盡梧桐影字畫飛動如翔鸞舞鳳非世間筆也宣和間¶
<pb:KR3j0185_WYG_084-40a>¶
余遊京師猶及見之¶
李京兆諸父中有一人嘗為博守者不得其名其人極¶
廉介一日迓監司于城門吏報酉時守亟命閉關已而¶
使者至不得入相與語於門隙使者請入見曰法當閉¶
鑰不敢啓關請以詰朝奉迎又京遞至發緘視之中有¶
家問即令滅官燭取私燭閱書閲畢命秉官燭如初當¶
時遂有閉關迎使者滅燭看家書之句㢘白之節昔人¶
所髙矯枉太過則其弊遂至於此¶
<pb:KR3j0185_WYG_084-40b>¶
東坡在黄州時嘗赴何秀才㑹食油果甚酥因問主人¶
此名為何主人對以無名東坡又問為甚酥坐客皆曰¶
是可以為名矣又潘長官以東坡不能飲毎為設醴坡¶
笑曰此必錯著水也他日忽思油果作小詩求之云野¶
飲花前百事無腰間唯繫一葫蘆已傾潘子錯著水更¶
覔君家為甚酥李端叔嘗為余言東坡云街談市語皆¶
可入詩但要人鎔化耳此詩雖一時戲言觀此亦可以¶
知其鎔化之功也¶
<pb:KR3j0185_WYG_084-41a>¶
唐人作樂府者甚多當以張文昌為第一近時髙郵王¶
觀亦可稱而人不甚知觀嘗作遊侠曲云雪擁燕南道¶
酒䦨中夜行千里不見讐怒須如立釘出門氣吹霧南¶
山鷄未啼腰間解下聶政刀袖中擲下朱亥椎冷笑邯¶
鄲乳口兒此篇詞意大似李太白恨未入文昌之室耳¶
至莫惱翁篇云榖垂乾穗豆垂角雨足年登不勝樂烏¶
巾紫領銀鬚長白酒滿盆翁自酌翁醉不知秋色凉兒¶
捋翁鬚孫撼床莫惱翁翁年已髙百事慵遂與文昌爭¶
<pb:KR3j0185_WYG_084-41b>¶
衡矣¶
本朝樂府當以張文潜為第一文潜樂府刻意文昌徃¶
徃過之頃在南都見倉前村民輸麥行余嘗見其親藳¶
其後題云此篇效張文昌而語差繁乃知其喜文昌如¶
此輸麥行云余過宋見倉前村民輸麥止車槐隂下其¶
樂洋洋也晚復過之則扶車半醉相招歸矣感之因作¶
輸麥行云以補樂府之遺塲頭雨乾塲地白老稚相呼打¶
新麥半歸倉廪半輸王免教縣吏相催廹羊頭車子毛¶
<pb:KR3j0185_WYG_084-42a>¶
布囊淺泥易涉登前岡倉頭買券槐隂凉清嚴官吏兩¶
平量出倉掉臂呼同伴旗亭酒美單衣換半醉扶車歸¶
路凉月出到家妻具飯一年從此皆閒日風雨閉門公¶
事畢射狐置兔嵗蹉跎百壺社酒相經過¶
元微之作李杜優劣論謂太白不能窺杜甫之藩籬况¶
堂奥乎唐人未嘗有此論而稹始為之至退之云李杜¶
文章在光焰萬丈長不知羣兒愚那用故謗傷則不復¶
為優劣矣洪慶善作韓文辨證著魏道輔之言謂退之¶
<pb:KR3j0185_WYG_084-42b>¶
此詩為微之作也微之雖不當自作優劣然指稹為愚¶
兒豈退之之意乎¶
黄師是赴浙憲東坡與之姻家置酒餞其行使朝雲侍¶
飲坐間賦詩有緑衣有公言之句後人乃謂綠衣小官猶¶
惜其不畱是有公言也時朝雲語師是曰他人皆進用¶
而君數補外何也是謂公言而緑衣則東坡指朝雲也¶
吕舎人作江西宗&KR0637;圖自是雲門臨濟始分矣東坡寄¶
子由云贈君一籠牢收取盛取東軒長老来則是東坡¶
<pb:KR3j0185_WYG_084-43a>¶
子由為師兄弟也陳無已詩云鄉来一瓣香敬為曽南¶
豐則陳無已承嗣鞏和尚為何疑余嘗以此語客為林¶
下一笑無不撫掌¶
古今詩人多喜效淵明體者如和陶詩非不多但使淵¶
眀愧其雄麗耳韋蘇州云霜露悴百草時菊獨姸華物¶
性有如此寒暑其奈何掇英泛濁醪日入㑹田家盡醉¶
茅簷下一生豈在多非唯語似而意亦大似葢意到而¶
語隨之也¶
<pb:KR3j0185_WYG_084-43b>¶
頃歲朝廷多事郡縣不頒厯所至晦朔不同朱希真避¶
地廣中作小盡行一詩云藤州三月作小盡梧州三月¶
作大盡哀哉官厯今不頒憶昔昇平淚成陣我今何異¶
桃源人落葉為秋花作春但恨未能與世隔時聞䘮亂¶
空傷神與夫山中無厯日寒盡不知年無間然矣¶
江淮間有水禽號魚虎翠羽而紅首顔色可愛人罕識¶
之崔徳符通羊道中詩所謂翠裘錦帽初相識魚虎彎¶
環略岸飛是也余至興國數月郡去通羊二百里猶未¶
<pb:KR3j0185_WYG_084-44a>¶
及識詢之土人亦無識者毎誦德符詩想像一見而已¶
張文潜中興碑詩可謂妙絶今古然潼關戰骨髙於山¶
萬里君王蜀中老之句議者猶以肅宗即位靈武明皇¶
既而歸自蜀不可謂老於蜀也雖明皇有老於劍南之¶
語當須説此意則可若直謂老於蜀則不可¶
揚子雲好著書固已見誚于當世後之議者紛然徃徃¶
詞費而意殊不盡唯陳去非一詩有譏有評而不出四¶
十字楊雄平生書肝腎閒雕鐫晚于𤣥有得始悔賦甘¶
<pb:KR3j0185_WYG_084-44b>¶
泉使雄早大悟亦何事於𤣥頼有一言善酒箴真可傳¶
後之議雄者雖累千萬言未必能出諸此也¶
柳子厚别弟宗一詩云零落殘魂倍黯然雙垂别淚越¶
江邊一身去國六千里萬死投荒十二年桂嶺瘴来雲¶
似墨洞庭春盡水如天欲知此後相思夢長在荆門郢¶
樹煙此詩可謂妙絶一世但夢中安能見郢樹煙煙字¶
只當用邊字葢前有江邊故耳不然當改云欲知此後¶
相思處望斷荆門郢樹煙如此却是穩當¶
<pb:KR3j0185_WYG_084-45a>¶
汪内相將赴臨川曾吉父以詩迎之有白玉堂中曾草¶
詔水晶宫裡近題詩之句韓子蒼改云白玉堂深曽草¶
詔水晶宫冷近題詩吉父聞之以子蒼為一字師¶
柳子厚與浩初上人看山詩云海畔尖山似劍鋩秋来¶
處處割愁腸若為化得身千億散上峯頭望故鄉議者¶
謂子厚南遷不得為無罪葢未死而身已在刀山矣¶
杜子美北征詩云海圖拆波濤舊繡移曲折天吳及紫¶
鳳顛倒在短褐可謂窮矣及賦韋偃畫古松詩則云我¶
<pb:KR3j0185_WYG_084-45b>¶
有一疋好東絹愛之不減錦繡段已令拂拭光零亂請¶
君放筆為直幹子美乃有餘絹作畫材何也余嘗戲作¶
小詩示少陵云百尺寒松老幹枯韋郎筆妙古今無何¶
如莫掃鵝溪絹留取天吳紫鳳圖使少陵尚無恙當為¶
我一捧腹也¶
今日校譙國集適此兩卷皆公在宣城時詩某為兒時¶
先人以公真藳指示某是時已能成誦今日讀之如見¶
數十年前故人終是面熟但句中時有與昔時所見不¶
<pb:KR3j0185_WYG_084-46a>¶
同者必是痛遭俗人改易爾如病起一詩云病来久不¶
上層臺(謂宣城疊/嶂雙溪也)牕有蜘蛛徑有苔多少山茶梅子樹¶
未開齊待主人来此篇最為竒絶今乃改云為報園花¶
莫惆悵故教太守及春来非特意脉不倫然亦是何等¶
語又如櫻桃欲破紅改作綻紅梅粉初墜素改作梅葩¶
殊不知綻葩二字是世間第一等惡字豈可令入詩来¶
又喜雨晴詩云豐穰未可期疲瘵何日起乃易疲瘵為¶
痩飢若當時果痩飢二字則此老大段窘也¶
<pb:KR3j0185_WYG_084-46b>¶
　竹坡其誰乃宣城都公周少隱自謂然詩話非具史¶
　筆則未易作要見其詮次髙下抑揚品題有眼目耳¶
　非擅能詩聲則何以有所決擇州教官戴文舉姻家¶
　也出其編遺郡丞魏公茂丞又轉而示守陸子東併¶
　勉鏤板于郡閤為貽傳未見之書扵當世墨客子卿焉¶
　可嘉也歲在丁亥六月既望論兼書¶
<pb:KR3j0185_WYG_084-47a>¶
　　臨漢隱居詩話(魏㤗/)¶
竹有黒㸃謂之斑竹非也湘中斑竹方生時毎㸃上有苔¶
錢封之甚固土人斫竹浸水中用草壤洗出苔錢則紫¶
暈斕斑可愛此真斑竹也韓愈曰剥苔弔斑林角飯餌¶
沉塚是也¶
李肇國史補載韓愈游華山窮極幽險心悸目眩不能¶
下發狂號哭投書與家人别華隂令百計取之方能下¶
沈顔作聲書以為肇妄載豈有賢者輕命如此余觀退¶
<pb:KR3j0185_WYG_084-47b>¶
之答張徹詩云洛邑得休告華山窮絶陘倚岩睨海浪引¶
袖拂天星磴蘚澾拳跼梯飇颭伶俜悔狂已咋指垂戒¶
仍鐫銘則知肇記為信然而沈顔為妄辨也¶
班固云春秋五傳謂左丘明公羊髙穀梁赤鄒氏夾氏¶
又云鄒氏無書夾氏未有書而韓愈贈盧仝詩曰春秋¶
三傳束髙閣獨抱遺經究終始不知此二傳果何等書¶
也¶
韋絢集劉禹錫之言為嘉話録載劉希夷詩云年年歲¶
<pb:KR3j0185_WYG_084-48a>¶
歲花相似歲歲年年人不同希夷之舅宋之問愛此句¶
欲奪之希夷不與之問怒以土囊壓殺希夷世謂之問¶
末節貶死乃劉生之報也吾觀之問集中儘有好處而¶
希夷之句殊無可采不知何至壓殺乃奪之真狂死也¶
梅堯臣贈朝集院隣居詩云壁隙透燈光籬根分井口¶
徐鉉亦有喜李少保卜隣云井泉分地脉砧杵共秋聲¶
此句尤賢逺矣¶
唐人詠馬嵬之事者多矣世所稱者劉禹錫曰官軍誅¶
<pb:KR3j0185_WYG_084-48b>¶
佞倖天子捨妖姬羣吏伏門屏貴人牽帝衣低回轉美¶
目清日自無輝白居易曰六軍不發將奈何宛轉蛾眉¶
馬前死此乃歌詠禄山能使官軍皆叛逼迫明皇明皇¶
不得已而誅楊妃也噫豈特不曉文章體裁而造語拙¶
憃斯已失臣下事君之禮也老杜則不然其北征詩曰¶
惟昔艱難初事與前世别不聞夏商衰中自誅褒妲方¶
見明皇鑑夏商之敗畏天悔過賜妃子死官軍何預焉¶
唐闕史載鄭畋馬嵬詩命意似矣而詞句凡下此說無¶
<pb:KR3j0185_WYG_084-49a>¶
狀不足道也¶
李光弼代郭子儀入其軍號令不更而旌旗改色及其¶
亡也杜甫哀之曰三軍晦光彩烈士痛稠疊前人目杜¶
甫句為詩史蓋謂是也非但叙塵迹摭故實而已¶
古樂府中木蘭詩焦仲卿詩皆有髙致蓋世傳木蘭詩¶
為曹子建作似矣然其中云可汗問所欲漢魏時夷狄¶
未有可汗之名不知果誰之詞也杜牧木蘭廟詩云彎¶
弓征戰作男兒夢裏曽驚學畫眉㡬度思歸還把酒拂¶
<pb:KR3j0185_WYG_084-49b>¶
雲堆上祝明妃殊有美思也¶
皇甫湜題浯溪頌曰次山有文章可惋只在碎亦善評¶
文者¶
元稹作李杜優劣論先杜而後李韓退之不以為然詩¶
曰李杜文章在光燄萬丈長不知羣兒愚何用故謗傷¶
蚍蜉撼大木可笑不自量為微之發也¶
韓退之有李花詩云夜領張徹投盧仝乗雲同到玉皇¶
家長姬香御四羅列縞裙練帨無等差及贈盧仝詩云¶
<pb:KR3j0185_WYG_084-50a>¶
買羊沽酒謝不敏偶逢明月耀桃李正此之謂也¶
㓂莱公七月十四日生魏野詩云何時生上相明日是¶
中元李文定公廸八月十五日生杜黙乃作中秋八月¶
詩以獻僅數百言皆以月况文定其中句有蟾輝吐光¶
育萬種我公蟠屈為心胸老桂根株撼不折我公得此¶
為清節孤輪碾空周復圓我公得此為機權餘光燭物¶
無洪細我公得此為經濟終篇大率皆如此雖造語粗¶
淺亦豪爽也黙少以歌行自負石介贈三豪詩謂之歌¶
<pb:KR3j0185_WYG_084-50b>¶
豪以配石曼卿歐陽永叔晚節益縱酒落魄文章尤狂¶
鄙熙寧末以特奏名得同出身一命得臨江軍新淦縣¶
尉年近七十卒¶
楊億劉筠作詩務積故實而語意輕淺一時慕之號西¶
崑體識者病之¶
詩惡蹈襲古人之意亦有襲而愈工若出於己者蓋思¶
之愈精則造語愈深也魏人章疏云福不盈身禍將溢¶
世韓愈則曰歡華不滿眼咎責塞兩儀李華弔古戰塲¶
<pb:KR3j0185_WYG_084-51a>¶
文曰其存其没家莫聞知人或有言將信將疑睊睊心¶
目夢寐見之陳陶則云可憐無定河邉骨猶是春閨夢¶
裡人蓋愈工於前也¶
李固為處士純盗虛名韓愈雖與石洪溫造李渤游而¶
多侮薄之所謂水北山人得名聲去年去作幕下士水¶
南山人今又徃鞍馬僕從照閭里少室山人索價髙兩¶
以諫官徵不起彼皆刺口論時事有力未免遭驅使¶
孟郊詩蹇澁窮僻琢削不假真苦吟而成觀其句法格¶
<pb:KR3j0185_WYG_084-51b>¶
力可見矣其自謂夜吟曉不休苦吟神鬼愁如何不自¶
閒人與身為讎而退之薦其詩云榮華肖天秀㨗疾逾¶
響報何也¶
池州齊山石壁有刺史杜牧處士張祐題名其旁又刋¶
一聨云天下起兵誅董卓長沙子弟最先来與題名一¶
手書也此句乃吕温詩全篇曰恩驅義感即風雷誰道¶
南方乏武才¶
歐陽文忠公作詩話稱周朴之詩曰風暖鳥聲碎日髙¶
<pb:KR3j0185_WYG_084-52a>¶
花影重以為佳句此乃杜荀鶴之句非朴也¶
予毎評詩多與存中合予頃年嘗與王荆公評詩予謂¶
凡為詩當使挹之而源不窮咀之而味愈長至如永叔¶
之詩才力敏邁句亦雄健但恨其少餘味爾荆公曰不¶
然如行人仰頭飛鳥驚之句亦可謂有味矣然至今思¶
之不見此句之佳亦竟莫原荆公之意信乎所見不同¶
不可强聞也¶
鼎澧道中有甘泉寺過客多酌泉瀹茗天禧末㓂莱公¶
<pb:KR3j0185_WYG_084-52b>¶
準南遷題名寺壁天聖初丁晉公復南遷又題名而行¶
其後范諷為湖南安撫感二相連斥遂作詩云平仲酌¶
泉方頓轡謂之禮佛向南行層巒下瞰炎荒路轉使髙¶
僧薄寵榮¶
夏鄭公竦評老杜中秋月詩初升紫塞外已隱暮雲端¶
以為意在肅宗也鄭公善評詩也吾觀退之煌煌東方¶
星奈此衆客醉豈順宗時作乎東方謂憲宗在儲也¶
劉禹錫云賈生王佐才衛綰工車戲同遇漢文時何人¶
<pb:KR3j0185_WYG_084-53a>¶
居重位賈生當文帝時流落不偶而死是也衛綰以車¶
戲事文帝為郎爾及景帝立稍見親用久之為御史大夫¶
封建陵侯景帝末年始拜丞相在文帝時實未居重位¶
也¶
人豈不自知耶及自愛其文章乃更大繆何也劉禹錫¶
詩固有好處及其自稱平淮西詩云城中喔喔晨鷄鳴¶
城頭鼔角聲和平為盡李愬之美又云始知元和十四¶
歲四海重見昇平年為盡憲宗之美吾不知此兩聨為¶
<pb:KR3j0185_WYG_084-53b>¶
何等語也¶
賈島云獨行潭底影數息樹邊身其自注云二句三年¶
得一吟雙淚流知音如不賞歸卧故山秋不知此二句¶
有何難道至於三年始成而一吟淚下也楊衡自愛其¶
句云一　一鶴聲飛上天此尤可笑也¶
韋應物古詩勝律詩李徳裕武元衡律詩勝古詩五字¶
句又勝七字張籍王建詩格極相似李益古律詩相稱¶
然皆非應物之比也¶
<pb:KR3j0185_WYG_084-54a>¶
黄庭堅喜作詩得名好用南朝人語專求古人未使之¶
事又一二竒字綴葺而成詩自以為工其實所見之僻¶
也故句雖新竒而氣乏渾厚吾嘗作詩題其篇後略云¶
端求古人遺琢抉手不停方其拾機羽往往失鵬鯨蓋¶
謂是也¶
(闕/)　　長韻律詩善叙事其它無大好處籌筆驛(闕/)¶
　　　　　為一集之冠五言小詩如海雲含雨重江¶
樹𢃄蟬疎平蕪逺更緑斜日寒無輝此殆其庶㡬乎¶
<pb:KR3j0185_WYG_084-54b>¶
白居易亦善作長韻叙事但格制不髙局於淺切又不¶
能更風操雖百篇之意只如一篇故使人讀而多厭也¶
蘇舜欽以詩得名學書亦飄逸然其詩以奔放豪健為¶
主梅堯臣亦善詩雖乏髙致而平淡有工世謂之蘇梅¶
其實與蘇相反也舜欽嘗自歎曰平生作詩被人比梅¶
堯臣寫字比周越良可笑也¶
周越為尚書郎在天聖景祐間以書得名輕俗不近古¶
無足取也¶
<pb:KR3j0185_WYG_084-55a>¶
元豐癸亥春予謁王荆公於鍾山因從容問公比作詩¶
否公曰久不作矣蓋賦詠之言亦近口業然近日復不¶
能忍亦時有之予曰近詩自何始可得聞乎公笑而口¶
占一絶云南圃東岡二月時物華撩我有新詩含風鴨¶
緑鱗鱗起弄日鵝黄嫋嫋垂此之真為佳句也¶
前軰詩多用故事其引用比擬對偶親切亦甚有可觀¶
者楊察謫守信州及其去也送行至境上者十二人隱¶
父於餞筵作詩以謝皆用十二故事其詩曰十二天之¶
<pb:KR3j0185_WYG_084-55b>¶
數今宵席客盈位如星占野人若月分卿極醉巫山側¶
聨吟嶰管清他年為舜牧協力濟蒼生用故事亦恰好¶
慶厯中李淑罷翰林學士知鄭州㑹奉祠柴陵作詩三¶
絶其恭帝詩最渉嫌忌曰弄楯牽車晚鼓催不知門外¶
倒戈囘荒墳斷壠逾三尺猶認房陵半仗來既為仇家¶
陳述古抉其事以聞褫一職¶
至和中阮逸為王宫教授有宗室能詩多與逸唱和逸¶
有句曰易立泰山名難枯上林柳有言其事者朝廷方¶
<pb:KR3j0185_WYG_084-56a>¶
治之㑹逸復以請求受賄事因廢斥之¶
張鑄健吏也性亦滑稽為河北轉運使以事謫知信州¶
是時以屯田貟外郎葛源新得提舉銀銅坑冶信州在¶
所提舉源欲為鑄發舉狀移牒令鑄供歷任脚色狀鑄¶
不平作詩寄之曰銀銅坑冶是新差職任催綱降一階¶
更使下官供脚色下官踪跡轉沉埋源有慙色¶
王摩詰閉户著書多歲月種松皆作老龍鱗一本作皆¶
老作龍鱗尤佳¶
<pb:KR3j0185_WYG_084-56b>¶
　¶
　¶
　¶
　¶
　¶
　¶
　¶
　說郛卷八十四上¶
#+PROPERTY: JUAN 卷八十四下
<pb:KR3j0185_WYG_084-57a>¶
欽定四庫全書¶
　說郛卷八十四下　　　元　陶宗儀　撰¶
　　苕溪漁隱叢話胡仔¶
古今詩人以詩名世者或只一句㦯只一聨或只一篇¶
雖其餘别有好詩不專在此然播傳後世膾炙於人口¶
者終不岀此夫豈在多哉如池塘生春草則謝康樂也¶
澄江靜如練則謝宣城也隴首秋雲飛則柳吳興也風¶
定花猶落則謝元正也鳥鳴山更幽則王文海也空梁¶
<pb:KR3j0185_WYG_084-57b>¶
落燕泥則薛道衡也楓落吳江冷則崔信明也庭草無¶
人隨意緑則王胃也凡此皆以一句名¶
于競大唐傳湖州德清縣南前溪村則南朝集樂之處¶
今尚有數百家習音樂江南聲妓多自此出所謂舞出¶
前溪者也復齋謾録言陳劉刪詩山邊歌落日池上舞¶
前溪唐崔顥詩舞愛前溪妙歌憐子夜長按智匠古今¶
樂録晉車騎將軍沈玩作前溪而非舞也葢復齋不曾¶
見于競大唐傳故不知舞出前溪耳¶
<pb:KR3j0185_WYG_084-58a>¶
東坡大江東去赤壁詞語意髙妙真古今絶唱近時有¶
人和此詞題於郵亭壁間不著其名語雖粗豪亦氣槩¶
可取今謾筆之詞曰炎精中否歎人材委靡都無英物¶
塞馬長驅三犯闕誰作連城堅壁楚漢吞并曹劉割據¶
白骨今如雪書生鑚破簡編說甚英傑天意眷我中原¶
吾君神武小子曽孫周發海岳封疆俱効職狂敵何勞追¶
滅翠羽南廵叩閽無路徒有冲冠髪孤懐耿耿劍鋒冷¶
浸秋月¶
<pb:KR3j0185_WYG_084-58b>¶
元豐間都人李嬰調蘄水縣令作滿江紅一曲往黄州¶
上東坡東坡甚喜之其詞云荆楚風煙寂寞近中秋時¶
候露下冷蘭英將謝葦花初秀歸燕殷勤辭紫陌鳴蛩¶
淒楚来窻牖又誰念江邊有神仙飄零久横琴膝㩦笻¶
手曠望眼閒吟口祇紛紛萬事到頭何有君不見凌煙¶
冠劍客何人氣貎長依舊歸去来一曲為君吟為君壽¶
賈耘老舊有水閣在苕溪之上景物清曠東坡作守時¶
屢過之題詩畫竹於壁間沈㑹宗又為賦小詞云景物¶
<pb:KR3j0185_WYG_084-59a>¶
因人成勝槩滿目更無塵可碍等閒簾幕小欄干衣未¶
解心先快明月清風如有待誰信門前車馬隘别是人¶
間閒世界坐中無物不清凉山一𢃄水一𣲖流水白雲¶
長自在其後水閣屢易主今已摧毁久矣遺址正與余¶
水閣相近同在一岸景物悉如㑹宗之詞故余嘗有鄙¶
句云三間小閣賈耘老一首佳詞沈㑹宗無限當時好¶
風月如今摠屬續溪翁葢謂此也¶
劉義落葉詩云返蟻難㝷穴歸禽易見窠滿廊僧不厭¶
<pb:KR3j0185_WYG_084-59b>¶
一片俗嫌多鄭谷柳詩云半煙半雨溪橋畔間杏間桃¶
山路中㑹得離人無限意千絲萬絮惹春風或戲謂此¶
二詩乃落葉及柳謎子觀者試一思之方知其善謔也¶
温飛卿晚春曲云家臨長信徃來道乳燕雙雙拂煙草¶
油壁車輕金犢肥流蘇帳曉春鷄報籠中嬌鳥煖尤睡¶
簾外落花閒不掃衰桃一樹近前池似惜容顔鏡中老¶
殊有富貴佳致也¶
裴璘詠白牡丹詩云長安豪貴惜春殘爭賞先開紫牡¶
<pb:KR3j0185_WYG_084-60a>¶
丹别有玉杯承露冷無人起就月中看時稱絶唱以余¶
觀之語句凡近不若胡武平詠白牡丹詩云璧堂月冷¶
難成寐翠幄風多不奈寒其語意清勝過裴璘逺矣如¶
皮日休詠白蓮詩云無情有恨何人見月冷風清欲墮¶
時若移作詠白牡丹詩有何不可覺更清切耳曼卿詠¶
小桃二絶句云生色深紅綬𢃄長宫簾寒在井欄香誰¶
家升上瑶池品先得春風一面粧本分桃花寒食前小¶
桃長是上春天二喬二趙俱傾國女弟嬌彊意自先其¶
<pb:KR3j0185_WYG_084-60b>¶
模冩命意豈不佳哉¶
歐公和劉原父揚州時㑹堂絶句云積雪猶封蒙頂樹¶
驚雷未發建溪春中洲地煖萌芽早入貢宜先百物新¶
注云時㑹堂造貢茶所也余以陸羽茶經考之不言揚¶
州出茶惟毛文錫茶譜云揚州禪智寺隋之故宫寺傍¶
蜀岡其茶甘香味如蒙頂焉第不知入貢之因起於何¶
時故不得而誌之也¶
唐茶惟湖州紫筍入貢每歲以清明日貢到先薦宗廟¶
<pb:KR3j0185_WYG_084-61a>¶
然後分賜近臣紫筍生顧渚在湖常二境之間當採茶¶
時兩郡守畢至最為盛集此蔡寛夫詩話之言也蔡但¶
知其一而不知其二按陸羽茶經云浙西以湖州上常¶
州次湖州生長興縣顧渚山中常州義興縣生君山懸¶
脚嶺北峯下唐義興縣重修茶舎記云義興貢茶非舊¶
也前此故御史大夫李栖筠實典是邦山僧有獻佳茗¶
者㑹客嘗之野人陸羽以為芬香甘辣冠于他境可薦¶
於上栖筠從之始進萬兩此其濫觴也厥後因之徵獻¶
<pb:KR3j0185_WYG_084-61b>¶
浸廣遂為任土之貢與常賦之邦侔矣故玉川子詩云¶
天子須嘗陽羡茶百草不敢先開花正謂是也當時顧¶
渚義興皆貢茶又鄰壤相接白樂天守姑蘇聞賈常州¶
崔湖州茶山境㑹想羨歡宴因寄詩云遥聞境㑹茶山¶
夜珠翠歌鐘俱遶身盤下中分兩州界燈前合作一家¶
春青娥遞舞應爭妙紫筍齊嘗各鬭新自歎花時北窗¶
下蒲黄酒對病眠人唐袁髙為湖州刺史因修貢顧渚¶
茶山作詩云禹貢通逺俗始圖在安人後王失其本職¶
<pb:KR3j0185_WYG_084-62a>¶
吏不敢陳亦有姦佞者因兹欲求伸動至千金費日使¶
萬姓貧我来顧渚源得與茶事親黎甿輟耕農采掇實¶
苦辛一夫且當役盡室皆同臻捫葛上欹壁蓬頭入荒¶
榛終朝不盈掬手足皆鱗皴悲嗟遍空山草木為不春¶
隂嶺牙未吐使曹牒已頻心爭造化先走挺麋鹿均選¶
納無日夜擣聲昏繫晨衆功何枯櫨俯視彌傷神皇帝¶
尚廵狩東郊路多堙周囬繞天涯所獻惟艱勤况减兵¶
革用兼兹困疲民未知供御餘誰合分此珍顧省忝邦¶
<pb:KR3j0185_WYG_084-62b>¶
守有慙復因循茫茫滄海間丹憤何由申此詩雅得詩¶
人諷諫之體可尚也¶
詩云誰謂荼苦爾雅云檟苦荼注樹似梔子今呼早采¶
者為茶晚采者為茗一名荈蜀人名之苦茶故東坡乞¶
茶栽詩云周詩記苦荼茗飲出近世初縁厭粱肉假此¶
雪昏滯蓋謂是也六一居士嘗新茶詩云泉甘器潔天¶
色好坐中揀擇客亦佳東坡守維揚於石塔寺試茶詩¶
云禪窻麗午景蜀井出氷雪坐客皆可人鼎器手自潔¶
<pb:KR3j0185_WYG_084-63a>¶
正謂諺云三不㸃也¶
魯直諸茶詞余謂品令一詞最佳能道人所不能言尤¶
在結尾三四句詞云鳳舞團團餅恨分破教孤另金渠¶
休淨隻輪慢碾玉塵光瑩湯響松風早减二分酒病味¶
濃香永醉鄉路成佳境恰如燈下故人萬里歸来對影¶
口不能言心下快活自省¶
錫宴明日絶句云宴罷回来日欲斜平康坊裏那人家¶
㡬多紅袖迎門笑爭乞釵頭利市花清明日絶句云無¶
<pb:KR3j0185_WYG_084-63b>¶
花無酒過清明興味都来似野僧昨日鄰家乞新火曉¶
窻分與讀書燈二詩何況味不同如此亦可見其老少¶
情懐之異也¶
裴說云讀書貧裏樂捜句靜中忙此二事乃余日用者¶
甘貧守静自少至老飽諳此味矣¶
學者欲愽讀異書余謂退之之進學解云上規姚姒渾¶
渾無涯周誥湯盤詰屈聱牙春秋謹嚴左氏浮誇易竒¶
而法詩正而葩下逮莊騷太史所録子雲相如同工異¶
<pb:KR3j0185_WYG_084-64a>¶
曲若只讀此足矣何必多嗜異書¶
曹元寵本善作詞特以紅窻逈戲詞盛行于世遂掩其¶
名如望月婆羅門一詞亦豈不佳詞云漲雲暮捲漏聲¶
不到小簾櫳銀河淡掃澄空皓月當軒髙挂秋入廣寒¶
宫正金波不動桂影朦朧佳人未逢歡此夕與誰同望¶
逺傷懷對景霜滿愁紅南樓何處想人在長笛一聲中¶
凝泪眼立盡西風此詞語病在霜滿愁紅之句時太早¶
耳曽端伯編雅詞乃以此詞為楊如晦作非也¶
<pb:KR3j0185_WYG_084-64b>¶
牧之于題詠好異于人如赤壁云東風不與周郎便銅¶
雀春深鎻二喬題商山四皓廟云南軍不袒左邊袖四¶
老安劉是滅劉皆反說其事至題烏江亭則好異而畔¶
于理詩云勝敗兵家事不期包羞忍恥是男兒江東子¶
弟多才俊卷土重来未可知項氏以八千人渡江敗亡¶
之餘無一還者其失人心為甚誰肯復附之其不能卷¶
土重来決矣¶
題吳江三賢堂内陸龜蒙詩云千首文章二頃田&KR0504;中¶
<pb:KR3j0185_WYG_084-65a>¶
未有一錢㸔却因養得能言鴨驚破王孫金彈丸談苑¶
云陸龜蒙居笠澤有内養自長安使杭州舟出舎下彈¶
其一緑頭鴨龜蒙遽從舎出大呼曰此緑頭有異善人¶
言吾將獻天子今持此死鴨以詣官内養少長宫禁信¶
然厚以金帛遺之因徐問龜蒙曰此鴨何言龜蒙曰常¶
自呼其名遊道場山何山詩云白水田頭問行路小溪¶
深處是何山髙人讀書夜逹旦至今山鶴鳴夜半汪彦¶
章何山何氏書堂記云寺有何氏書堂圖記相承以何¶
<pb:KR3j0185_WYG_084-65b>¶
氏為晉何楷楷嘗讀書此山後為吳興太守以其居為¶
寺而名其山¶
東坡在潁州時因歐陽叔弼讀元載傳歎淵明之絶識¶
遂作詩云淵明求縣令本縁食不足束𢃄向督郵小屈¶
未為辱翻然賦歸去豈不念窮獨重以五斗米折腰營¶
口腹云何元相國萬鍾不滿欲胡椒銖兩多安用八百¶
斛以此殺其身何翅抵鵲玉徃者不可悔吾其反自燭¶
淵明隱約栗里柴桑之間或飯不足也顔延年送錢二¶
<pb:KR3j0185_WYG_084-66a>¶
萬即日送酒家與蓄積不知紀極至藏胡椒八百斛者¶
相去逺近豈直睢陽蘇合彈與螳蜋糞丸比哉¶
鍾嶸評淵明詩為古今隱逸詩人之宗余謂陋哉斯言¶
豈足以盡之不若蕭統云淵明文章不羣詞彩精㧞跌¶
宕昭彰獨超衆類抑揚朗爽莫之與京横素波而傍流¶
干青雲而直上語時事則指而可想論懷抱則曠而且¶
真加以貞志不休安道苦節不以躬耕為恥不以無財¶
為病自非大賢篤志與道汚隆孰能如是乎此言盡之¶
<pb:KR3j0185_WYG_084-66b>¶
矣¶
東坡汲江水煎茶詩云活水還須活火烹自臨釣石取¶
深清大瓢貯月歸春甕小杓分江入夜瓶此詩竒甚道¶
盡烹茶之要且茶非活水則不能發其鮮馥東坡深知¶
此理矣余頃在富沙嘗汲溪水烹茶色香味俱成三絶¶
又况其地産茶為天下第一宜其水異於他處用以烹¶
茶水功倍之至于浣衣尤更潔白則水之輕清益可知¶
矣近城山間有陸羽井水亦清甘寔好事者為名之羽¶
<pb:KR3j0185_WYG_084-67a>¶
著經言建州茶未得詳則知羽不曾至富沙也¶
<pb:KR3j0185_WYG_084-68a>¶
　　歲寒堂詩話(張戒/)¶
韓退之詩愛憎相過愛者以為雖杜子羙亦不及不愛¶
者以為退之於詩本無所得自陳無已輩皆有此論然¶
二家之論詩俱過矣以為子美亦不及者固非以為退¶
之於詩本無所得者談何容易邪退之詩大抵才氣有¶
餘故能擒能縱顛倒崛竒無施不可放之則如長江大¶
河瀾翻洶湧滚滚不窮收之則藏形匿影乍出乍没姿¶
態横生變怪百出可喜可愕可畏可服也蘇黄門子由¶
<pb:KR3j0185_WYG_084-68b>¶
有云唐人詩當推韓杜韓詩豪杜詩雄則杜詩之雄有¶
可以兼韓之豪也此論得之詩文字畫大抵從胸臆中¶
出子美篤於忠義深於經術故其詩雄而正李太白喜¶
任俠喜神仙故其詩豪而逸退之文章侍從故其詩文¶
有廊廟氣退之詩正可以太白為敵然三豪不並立當¶
屈退之第三¶
柳柳州詩字字如珠玉精則精矣然不若退之變態百¶
出也使退之收歛而為子厚則易使子厚開拓而為退¶
<pb:KR3j0185_WYG_084-69a>¶
之則難矣意味可學而才氣則不可强也¶
韋蘇州詩韵髙而氣清王右丞詩格老而味長雖稱五¶
言之宗匠然互有得失不無優劣以體韵觀之右丞詩¶
格老而味逺不逮蘇州至於詞不廹切而味甚長雖韋¶
蘇州亦不可及也¶
某言白少傅詩格卑雖誠有之然亦不可不察也元白¶
張籍詩皆自陶阮中出專以道得人心中事為工本不¶
應格卑但其詞傷於太煩其意傷於太盡遂成冗長卑¶
<pb:KR3j0185_WYG_084-69b>¶
陋爾比之盧仝韓偓俳優之詞號為格卑則有間矣若¶
收斂其詞而少加含蓄其意味豈復可及也蘇端明子¶
瞻喜之獨甚良有由然皮日休曰天下皆汲汲樂天獨¶
恬然天下皆悶悶樂天獨捨旃仕若不得志為可龜鑒¶
焉此語得之¶
退之於籍湜輩皆兒子蓄之獨於東野極口推重雖退¶
之謙抑亦不徒然世以配賈島而鄙其寒苦蓋未之察¶
也郊之詩寒苦則信矣然其格致髙古詞意精確其才¶
<pb:KR3j0185_WYG_084-70a>¶
亦豈可易得論詩文當以文體為先警策為後若但取¶
其警策而已則楓落吳江冷豈足以定優劣孟浩然微¶
雲淡河漢疎雨滴梧桐之句東野集中未必有也然使¶
浩然當退之大敵如城南聯句亦必困矣子瞻云浩然¶
詩如内庫法酒却是上尊之䂓模但欠法才爾此論盡¶
之¶
韋蘇州律詩似古劉隨州古詩似律大抵下李杜韓退¶
之一等便不能兼隨州詩韻度不能如韋蘇州之高簡¶
<pb:KR3j0185_WYG_084-70b>¶
意味不能如王摩詰之清逺然其筆力豪贍氣格老成¶
則皆過之與杜子美並峙其得意處子美之匹亞也長¶
城之目蓋不徒然¶
張司業詩與元白一律專以道得人心中事為工但白¶
才多而意切張思深而語精元體輕而詞躁爾律詩雖¶
有意味而少文遠不逮李義山劉夢得杜牧之然籍之¶
樂府諸人未必能也¶
李義山劉夢得杜牧之三人筆力不能相上下大抵工¶
<pb:KR3j0185_WYG_084-71a>¶
律詩而不工古詩七言尤工五言微弱劣雖有佳句然¶
不能如韋柳王孟之髙致也義山多竒趣夢得有韻牧¶
之專事華藻此其優劣耳¶
杜牧之叙李賀詩云騷人之苗裔又云小加以理奴僕¶
命騷可也牧之論李賀詩乃李太白樂府中出瑰竒譎¶
恠則似之秀逸天縱則不及也賀有太白之語而無太¶
白之韻而白以意為主失於少文賀以詞為主而失於¶
少理各得其一偏故曰文質彬彬然後君子¶
<pb:KR3j0185_WYG_084-71b>¶
王介甫只知巧語之為詩而不知拙語亦詩也山谷只¶
知竒語之為詩不知常語亦詩也歐陽公詩專以快意¶
為主而蘇端明詩專以刻意為工李義山詩只知有金¶
玉龍鳳杜牧之詩只知有綺羅脂粉李長吉詩只知有¶
花草蜂蝶而不知世間一切皆詩也惟杜子美則不論¶
在山林在廊廟遇巧則巧遇拙則拙遇竒則竒遇俗則¶
俗或放或刻或奮一切物一切事一切意無非詩者故¶
曰吟多意有餘又曰詩盡人間興誠哉是言¶
<pb:KR3j0185_WYG_084-72a>¶
孔子曰詩三百一言以蔽之曰思無邪世儒解釋終不¶
了余嘗觀古今詩人然後知斯言良有以也詩序有云¶
詩者志之所之也在心為志發言為詩情動於中而形¶
於言其正少其邪多孔子刪詩取其思無邪者而已自¶
建安七子六朝有唐及近世諸人思無邪者惟杜子美¶
陶淵明耳餘皆不免落邪思也六朝顔鮑徐庾唐李義¶
山國朝黄魯直乃邪思之尤者魯直雖不多說婦人然¶
其韻度矜持冶容太甚讀之便足以蕩人心&KR0334;此正所¶
<pb:KR3j0185_WYG_084-72b>¶
謂邪思也魯直專學子美然子美詩讀之使人凛然興¶
起肅然生敬詩序所謂經天緯地者孝敬人倫美教化¶
移風俗者也豈可以魯直詩同年而語耶¶
<pb:KR3j0185_WYG_084-73a>¶
　　娯書堂詩話(趙與&KR0008;/)¶
唐許渾題孫處士居云髙歌懷地肺逺賦憶天台極為¶
的對真誥云金陵者洞虚之膏腴句曲之地肺注云其¶
地肥故曰膏腴水至則浮故曰地肺¶
古樂府云愛惜加窮絝防閑托守宫冷齋夜話云窮絝¶
漢時語今襠袴也然未詳所出按西漢上宫后傳宫人¶
使令皆為窮袴多其𢃄服䖍曰窮袴有前後襠不得交¶
通也師古云即今之裩襠袴也¶
<pb:KR3j0185_WYG_084-73b>¶
東坡謂晨飲為澆書李黄門謂午睡為攤飯陸務觀嘗¶
有絶句云澆書滿浥浮蛆瓮攤飯横眠夢蝶床莫笑山¶
翁見機晚也勝朝侍一生忙¶
康與之在髙宗朝以詩章應制與左璫狎適睿思殿有¶
徽祖御畫時為卓絶上時持玩以起羮墻之悲璫下直¶
竊攜至家而康適来留之飲因出示之康紿璫入取殽¶
核輙書一絶于上曰玉輦宸遊事已空尚餘奎藻貯春¶
風年年花鳥無窮恨盡在蒼梧夕照中璫見之大駭然¶
<pb:KR3j0185_WYG_084-74a>¶
無可奈何明日伺間叩頭請死上大怒亟取視之天威¶
頓霽但一慟而已¶
宗人紫芝贈李道士云教人知遁甲笑客問勾庚前人¶
所未對亦警語也¶
白樂天詩云倦倚綉床愁不動緩垂緑𢃄髻鬟低遼陽¶
春盡無消息夜合花前日又西好事者畫為倦繡圖¶
<pb:KR3j0185_WYG_084-75a>¶
　　二老堂詩話(闕名/)¶
江州陶靖節集末載宣和六年臨漢曾紘謂靖節讀山¶
海經詩其一篇云形夭無千歲猛志固常在疑上下文¶
義不貫遂按山海經有云刑天獸名口銜干戚而舞以¶
此句為刑天舞干戚因筆畫相近五字皆訛岑穰晁詠¶
之撫掌稱善予謂紘說固美然靖節此題十三篇大槩¶
篇指一事如前篇之所言夸父同此篇恐專說精衛銜¶
木填海無千歲之壽而猛志常在化去不悔若併指刑¶
<pb:KR3j0185_WYG_084-75b>¶
天似不相續又况末句云徒設在昔心良晨詎可待何¶
預干戚之猛耶後見周紫芝竹坡詩話第一句復襲紘¶
意以為己說皆誤矣¶
劉禹錫淮隂行云無奈脫葉時清淮春浪軟黄魯直云¶
淮隂行情調殊美語氣尤穩切春無脫葉時不可解當¶
待博物洽聞者證也予嘗見古本作挑菜時東坡惠州¶
詩云水生挑菜渚恐用此乎¶
蘇文忠公詩文少重複者惟人生如寄耳十數處用雖¶
<pb:KR3j0185_WYG_084-76a>¶
和陶詩亦及之葢有感於斯言此句本起魏文帝樂府¶
歐公詩云玉勒爭門隨仗入牙牌當殿報班齊或未解¶
其事今朝殿爭門者徃往隨仗而入及在廷排立定駕¶
將御殿閣門持牙班排齊小黄門接入上先坐後幄黄¶
門復出揚聲云入人齊未行門當頭者應云人齊上即¶
出方轉照殿衛士即鳴鞭罷此乃是駕出時也¶
老人十抝朱新仲&KR0008;川志有郭功父老人十抝詩謂不¶
記近事記逺事不能近視能遠視哭無淚笑有淚夜不¶
<pb:KR3j0185_WYG_084-76b>¶
睡日睡不肯坐多好行不肯食軟要食硬兒子不惜惜¶
孫子大事不問細碎事問少飲酒多飲茶煖不出寒即¶
出丁巳歲予年七十二目視花昏耳中無時不作風雨¶
聲而實雨却又不甚聞因補一聨云夜雨稀聞聞耳雨¶
春花微見見空花是亦兩抝也嘗録寄朱元晦朱大以¶
為然遂貼兩句云自憐他日盲宰相今日痴聾作富家¶
予家舊有米元章書長壽菴三字後兩句云人是西方¶
無量佛壽如南極老人星不知何人詩或曰元章自作¶
<pb:KR3j0185_WYG_084-77a>¶
也¶
<pb:KR3j0185_WYG_084-78a>¶
　　比紅兒詩話(馮曾/)¶
北齊馮淑妃名小憐後主惑之願得生死一處荀奉倩¶
妻曹氏病熱奉倩乃出中庭取冷還以體熨之¶
孫綽情人詩云碧玉破瓜時吕洞賔詩云功成當在破¶
𤓰年楊文公謂俗以破𤓰為二八¶
顔回望吳門馬見一疋練孔子曰馬也然則馬之光景¶
一疋長耳後人號馬為一疋¶
齊武帝宫人不聞端門皷漏聲置鐘景陽樓上應五皷¶
<pb:KR3j0185_WYG_084-78b>¶
及三皷宫人聞鐘聲早起粧飾出南史¶
潘妃有琥珀釧一雙直至七十萬¶
馬明主隨神女入室卧紫金床¶
王獻之情人桃葉歌云桃葉復桃葉渡江不用楫但渡¶
無所苦我自来迎接¶
羿請不死之藥於西王母其妻姮娥竊而服之得仙奔¶
入月中為月精¶
甄皇后每寢寐家中髣髴見如有持玉衣覆其上者¶
<pb:KR3j0185_WYG_084-79a>¶
華山記云頂上有池生千葉蓮服之羽化¶
范寛之得妓人結絲合歡香囊寄詞云謝娘梔子賈妃¶
茰佩¶
王訓舞詩云動衣千里香¶
<pb:KR3j0185_WYG_084-80a>¶
　　林下詩談(闕名/)¶
范靖同妻沈氏生後園觀洒翠池又上洗心亭共索筆¶
硏為映水曲沈氏先成曰輕鬂學浮雲雙蛾擬初月水¶
澄正落釵萍開理垂髪靖竒之不復敢作沈氏小字滿¶
願¶
王淑英婦劉孝綽之妹㓜有詞藻春日淑英之官劉不¶
克從寄贈以詩曰粧鉛㸃黛拂輕紅鳴環動佩出房櫳¶
看梅復看柳淚滿春衫中時人傳誦之¶
<pb:KR3j0185_WYG_084-80b>¶
厲𤣥渡江見一婦人屍收葬之夜夢在一處如深山中¶
明月初上清風吹衣遥聞有吹笙聲音韻縹緲忽有美¶
女在林下自詠云紫府參差曲清宵次苐聞及就試得¶
緱山月夜聞王子晉吹笙題用夢中語作第三第四句¶
竟以是得賞舉進士人以為葬婦人之報¶
鄙嘗謂髙逹夫燕歌行千載稱之第一篇皆三韻一換¶
獨鐡衣逺戍下五韻差不稱耳顔敷應聲戲改曰邊庭¶
飃䬙那可薄絶域蒼茫無所掠殺氣三時作陣雲寒聲¶
<pb:KR3j0185_WYG_084-81a>¶
一夜傳征柝却佳¶
齊凌波以藕絲連螭錦作囊四角以鳳毛金飾之實之¶
以辟寒香寄鍾觀玉觀玉方寒夜讀書一佩而徧室俱¶
煖芳香襲人鳳毛金者鳳凰頸下有毛若綬光明與金¶
無二而細軟如絲遇春必落山下人拾取織為金錦名¶
鳯毛金明皇時國人奉貢宫中多以飾衣夜中有光惟¶
貴妃所賜最多裁以為帳燦若白日¶
子瞻在惠州與朝雲閒坐時青女初至落木蕭蕭悽然¶
<pb:KR3j0185_WYG_084-81b>¶
有悲秋之意命朝雲把大白唱花褪殘紅朝雲歌喉将¶
囀淚滿衣襟子瞻詰其故答曰奴所不能歌是枝上柳¶
綿吹又少天涯何處無芳草也子瞻翻然大笑曰是吾¶
政悲秋而汝又傷春矣遂罷朝雲不久抱疾而亡子瞻¶
終身不復聽此詞¶
楊炯初見鄭羲真誦其姪女容華臨鏡曉粧詩鄭大擊¶
節後誦已作數十首鄭皆曰不如首作炯為之汗背容¶
華詩曰啼鳥驚眠罷房櫳曙色開鳳釵金作縷鸞鏡玉¶
<pb:KR3j0185_WYG_084-82a>¶
為臺粧似臨池出人疑向月来自憐方未已欲去復徘¶
徊¶
貞元中有周存者性喜放生嘗放一鯉魚戲為詩極佳¶
陸氏稱之末云倘若成龍去還施潤物功後入試試題¶
為白雲向空盡詩既成苦于無結忽憶鯉魚詩因改二¶
字云倘若從龍出還施潤物功遂得通籍¶
<pb:KR3j0185_WYG_084-83a>¶
　　詩話雋永(喻正己/)¶
　　寒食詩¶
寒食詩云寒食家家挿柳枝戀春春亦不多時兒孫只¶
解花前醉青塜能消㡬個悲此賈秋壑平章於德祐元¶
年上母墳囘至集賢堂所作豈非亡國之䜟語¶
　　海鰍行¶
鮮于伯㡬經歴作海鰍行云至元辛卯之季冬浙江連¶
日吹腥風有物宛轉泥沙中非黿非鼈非蛟龍神物失¶
<pb:KR3j0185_WYG_084-83b>¶
勢誰為雄萬刃刲割江水紅九州之外四海通出内日¶
月涵虛空汪洋浩瀚足爾容胡為一出蕩忘反糜軀鼎¶
爼蝦蜆同吁嗟人有逹與窮無以外慕殘厥躬古来妄¶
動多災凶¶
　　風之始¶
吳給事女敏慧工詩詞後歸華陽陳子朝名儒也晚年¶
惑一妾緣此遂染風疾一日親戚来問吳同妾在側指¶
妾曰此風之始也後西南士夫凡有所惑者皆以風之¶
<pb:KR3j0185_WYG_084-84a>¶
始為口實¶
　　巴家富詩¶
李黨學次女適巴長適鄒巴貧甚李亦安之嘗戲作詩¶
云誰道巴家窘巴家十倍鄒池中羅水馬庭下列蝸牛¶
燕麥紛無數榆錢散不收夜来添驟富新月掛銀鈎¶
　　白紙詩¶
士人郭暉因寄問安誤封一白紙去細君得之乃寄一¶
絶云碧紗窻下啟緘封盡紙從頭徹尾空應是仙郎懐¶
<pb:KR3j0185_WYG_084-84b>¶
别恨憶人全在不言中¶
　　来歲狀元賦¶
祥符中西蜀有二舉人同硯席既得舉貧干索旁郡乃¶
能辦行已廹歲始發鄉里懼引保後時窮日夜行至劍¶
門張惡子廟號英顯王其靈響震三州過者必禱焉二¶
子過廟已昏晚大風雪苦寒不可夜行遂禱於神各占¶
其得失且祈夢為信草草就廟廡下席地而寢入夜風¶
雪轉甚忽見廟中燈燭如晝然後肴爼甚盛人物紛然¶
<pb:KR3j0185_WYG_084-85a>¶
徃来俄傳導自逺而至聲振四山皆岳瀆貴神也既就¶
席賔主勸酬如世人二子大懼已無可奈何潜起伏暗¶
處觀焉酒行忽一神曰帝命吾儕作来歲狀元賦當議¶
題一神曰以鑄鼎象物為題既而諸神皆一之韻且各¶
刪潤更改商確又久之遂畢朗然誦之曰當召作状元¶
者魂魄授之二子黙喜私相謂曰此正為吾二人發迨¶
將曉見神各起致别傳呼出廟而去視廟中寂然如故¶
二子素聰警各盡記其賦函寫為書帙後無一字忘相¶
<pb:KR3j0185_WYG_084-85b>¶
與拜賜鼓舞而去倍道以行笑語欣然惟恐富貴之逼¶
身也至京適及引保就試過省益志氣洋溢半驗矣至¶
御試二子坐東西廊御題出果鑄鼎象物賦韻脚盡同¶
東廊者下筆思廟中所書懵然一字不能上口間關過¶
西廊問之西廊者望見東廊來者曰御題驗矣我乃不¶
能記欲起問子幸無隱也東廊者曰正欲問子也於是¶
二子交相疑曰臨利害之際乃見平生且此神賜而獨¶
私以自用天其福爾邪各忿怒不得意草草信筆而出¶
<pb:KR3j0185_WYG_084-86a>¶
唱名二子皆被黜狀元乃徐奭也即見印賣賦二子比¶
廟中所記者無一字異也二子嘆息始悟凡得失皆有¶
假手者遂皆罷筆不復事筆硯恨不能記其姓名云¶
<pb:KR3j0185_WYG_084-87a>¶
　　詩詞餘話(俞悼/)¶
陳古遇平江人也作詩髙古無宋末氣惜不嫻于時嘗¶
有志怪莫飲二詩立意髙遠不在建安黄初下志怪云¶
沉沉萬仭淵下有驪龍珠佩之壽松喬售之富侔都貪¶
夫臨淵羡重利輕微軀百金不龜藥千金水犀珠丹砂¶
與翠羽陸産海所無齎裝濤浪中巨闕光炯如粲粲兩¶
青童駢肩問所須再拜上珠翠敢問龍起居青童粲玉¶
齒雲龍卧𤣥虚為君窮珠山鞭雲取長軀雲急風更惡¶
<pb:KR3j0185_WYG_084-87b>¶
蒼梧来時徐丹藥兩須失哀哉飽鯨魚莫飲酒云莫飲¶
酒酒醒罵人繞盆走酒香入腦頭欲旋罵聲漸低涎落¶
口草履有長短伸脚可試否未論身後五車書已隨生¶
前一杯酒又有馬别主詞哀忱悽斷足以警薄俗詞云¶
馬别主兮涕泗沾臆士别主兮喜見顔色吁嗟馬兮胡¶
戀而駐吁嗟士兮胡弃而背皆有益於世教惜不多見¶
波景髙吳興烏程人亦佳子也流落不遇於世人亦不¶
知其能詞一日見其嘗和龍洲指甲詞纎利可愛其詞¶
<pb:KR3j0185_WYG_084-88a>¶
云新脫魚鱗平分鵝管愛勒眉兮記搯恨香憔愁悰細¶
說劃情嬾竹怨雨新翻旋撲梅英壯髪匹飲珠領重交¶
游道寒嬌無奈哭輕拈杏𢃄淺掲湘裙宫相也學則繟¶
時綰就同心羞自看解傳桮頻覩藏&KR0848;羅袖歸鞭鞍重¶
數刻印闌干暗解綃囊倦捲揮瑶琴餧乳鶯兒綉閣問¶
蒼天風流處路鷄頭新剥消遣情郎悶詞葢沁園春詞¶
也¶
詹天游名正字可大風流才思不减昔人故宋駙馬楊¶
<pb:KR3j0185_WYG_084-88b>¶
鎮有十姬皆絶色名粉兒者尤勝一日招天遊宴盡出諸¶
姬佐觴天遊屬意於粉兒口占一詞云淡淡青天一㸃¶
春嬌羞一口兒嬰一梭玉一雲白藕香中見西子玉梅¶
花下見昭君不曾真個也消魂楊遂以粉兒贈之曰天¶
游真銷人魂也後為翰林學士熊納文嘗以軟香遺之¶
因作慶清朝慢以謝極形容也其詞云紅雨爭妍芳塵¶
生潤將春都揉成泥分眀惠風微露搏搦花枝欵欵汗¶
酥薫透嬌羞無奈濕雲痴偏厮稱霓裳霞佩玉骨氷肌¶
<pb:KR3j0185_WYG_084-89a>¶
梅不似蘭不似風流處那更著意聞時驀地生綃扇内¶
凉浮動好風微醉得渾無氣力海棠一色睡胭脂滋味¶
滯人花氣爭知¶
朱熠本武臣常為内夫人妹内官官弟婚啓理廟見之¶
大加賞異特㫖授官至參知政事其啓云環堂座之九¶
星貂珥曾叅於畫室羅嬪嬙之九御魚軒嘗綴於彤闈¶
俱從天上之神仙来結人間之嘉㑹所由逺爾夫豈偶¶
然令弟從長奕世近龍光月殿斯沾於湛露舎妹夫人¶
<pb:KR3j0185_WYG_084-89b>¶
十年陪鳳輦霓裳猶粲於朝霞水流紅葉之無心琴續¶
朱絃而有托璚臺不怕雪甫歌采鸞之詩玉杵曾𢷬霜¶
辱聘雲英之詠朱乃武舉狀元温州人理廟微時識之¶
理宗時李亶歸化朝廷命學士院制詔以褒之時黄某¶
當筆以思已成而其起句有難為辭者葢以父全逆節¶
故也往請於後村云臣子之心忠君而愛父春秋之法¶
内脩而外攘黄大踧踖即以應詔¶
約房之府君既卒貧無以歸好事者為作一疏求賻贈¶
<pb:KR3j0185_WYG_084-90a>¶
平淡簡易截斷衆流其起聨云有䘮未舉行道之人忍¶
聞見義不為秉彜之天安在四六尤難作宋末如方岳¶
李劉諸公駢花儷葉葉芳嫓麗至有一句累十餘字者¶
則失其為四六之體矣與其事異而句竒孰若字平而¶
句雅去陳腐取渾成方可以言制作之妙如近世徐耕¶
華辭郡倅清觀理書末云招非其招士固且為小相役¶
則往役我未免於鄉人時以敷役不及赴也用事切著¶
對之無出其右¶
<pb:KR3j0185_WYG_084-91a>¶
　　詞品(涵虛子/)¶
馬東籬如朝陽鳴鳳張小山如瑶天笙鶴白仁甫如鵬¶
摶九霄李壽卿如洞天春曉喬夢符如神鰲鼔浪費唐¶
臣如三峽波濤宫大用如西風鵰鶚王實甫如花間美¶
人張鳴善如彩鳳刷羽關漢卿如瓊筵醉客鄭徳輝如¶
九天珠玉白無咎如太華孤峰已上十二人為首等貫¶
酸齋如天馬脫羈鄧玉賔如幽谷芳蘭滕玉霄如碧漢¶
閒雲鮮于去矜如奎璧騰輝商政叔如朝霞散彩范子¶
<pb:KR3j0185_WYG_084-91b>¶
安如竹裏鳴泉徐甜齋如桂林秋月楊淡齋如碧海珊¶
瑚李致逺如玉匣昆吾鄭廷玉如佩玉鳴鑾劉廷信如¶
摩雲老鶻吳西逸如空谷流泉秦竹村如孤雲野鶴馬¶
九臯如松隂鳴鶴石子章如蓬莱瑶草(缺/)西村如清風¶
爽籟朱廷玉如百草争芳庾吉甫如雲峰散綺楊立齋¶
如風烟花柳楊西菴如花柳芳妍周紫山如秋潭孤月¶
張雲莊如玉樹臨風元遺山如窮島孤松髙文秀如金¶
盤牡丹(缺/)　　　　　　　　止庵如晴霞結綺荆(缺/)¶
<pb:KR3j0185_WYG_084-92a>¶
　如珠籠鸚鵡薩天錫如天風環珮薛昂夫如雪窻翠¶
竹(缺/)　　如雪中喬木周徳清如玉笛横秋博果宻如¶
閒雲出岫杜善夫如鳳池春色鍾繼先如騰空寳氣王¶
仲文如劍氣騰空李文蔚如雪壓蒼松楊顯之如瑶臺¶
夜月顧仲清如鵰鶚冲霄趙文寶如藍田美玉趙明逺¶
如太華晴雲李子中如清廟朱瑟李叔進如壯士舞劍¶
呉昌齡如庭草交翠武漢臣如逺山叠翠李宜夫如梅¶
邊月影馬昂夫如秋蘭獨茂梁進之如花裏啼鶯紀君¶
<pb:KR3j0185_WYG_084-92b>¶
祥如雪裏梅花于伯淵如翠柳黄鸝王廷秀如月印寒¶
潭姚守中如秋月揚輝金志甫如西山爽氣沈和甫如¶
翠屏孔雀睢景臣如鳳管秋聲周仲彬如平原孤隼吳¶
仁卿如山間明月秦簡夫如峭壁孤松石君寶如羅浮¶
梅雪趙公輔如空山清嘯孫仲章如秋風鐡笛岳伯川¶
如雲林樵響趙子祥如馬嘶芳草李好古如孤松掛月¶
陳存甫如湘江雪竹鮑吉甫如老蛟泣珠戴善甫如荷¶
花映水張時起如鴈陣驚寒趙天錫如秋水芙蕖尚仲¶
<pb:KR3j0185_WYG_084-93a>¶
賢如山花獻笑王伯成如紅鴛戲波已上七十人次之¶
又有董解元盧疎齋鮮于伯㡬馮海粟趙子昂班彦功¶
王元鼎董君瑞查徳卿姚牧庵髙拭史敬先施君美汪¶
澤民輩凡百五人不著題評抑又其次也虞道園張伯¶
雨楊鐡崖輩俱不得與可謂嚴矣¶
<pb:KR3j0185_WYG_084-94a>¶
　　詞㫖(陸輔之/)¶
　夫詞亦難言矣正取近雅而又不逺俗予從樂笑翁¶
　遊深逹奥㫖製度所法因從其言命韶暫作詞㫖語¶
　近而明法簡而要俾初學易于入室云陸輔之識¶
　　詞說¶
命意貴逺用字貴便造語貴新煉字貴響古人詩有翻¶
案法詞亦然詞不用雕刻刻則傷氣務在自然周清真¶
之典麗姜白石之騷雅史梅溪之句法吳夢窻之字面¶
<pb:KR3j0185_WYG_084-94b>¶
取四家之所長去四家之所短此翁之要訣學者所謂¶
刻鵠不成尚類鶩者也不可與俗人言可與知者道對¶
句好可得起句好難得收拾全藉出場凡觀詞須先識¶
古今體製雅俗脫出宿生塵腐氣然後知此語咀嚼有¶
味蘄王孫韓鑄字亦顔雅有才思嘗學詞于樂笑翁一¶
旦與周公瑾父買舟西湖泊荷花而飲酒杯半公瑾舉¶
似亦顔學詞之意翁指花云蓮子結成花自落¶
詞云清空二字亦一生受用不盡指迷之妙盡在是矣¶
<pb:KR3j0185_WYG_084-95a>¶
學者必在心傳耳傳以心㑹意有悟入處然須跳出窠¶
臼外時出新意自成一家若屋下架屋則為人之賤僕¶
矣¶
製詞須布製停匀血胍貫穿過片不可斷意如常山之¶
蛇救首救尾沈伯時樂府指迷多有好處中間一兩段¶
亦非詞家之語¶
　　屬對¶
小雨分山斷雲籠口(曰不伐/探春)烟横山腹鴈㸃秋容(呉叔/聲聲)¶
<pb:KR3j0185_WYG_084-95b>¶
(慢/)問竹平安㸃花番次(徐/淵)穉柳蘇晴故溪歇雨(美成清/平樂)¶
虛閣籠雲小簾通月(白石法曲/獻仙音)蟬碧勾花鴈紅攢月(丁/夢)¶
(菴前/調)落葉霞飄敗窻風咽(吳夢/窻仝)風泊波驚露零秋冷(秋/曉)¶
(白蓮/前人)花匝么絃象奩雙陸(陸團扇法/曲獻仙音)珠蹙花輿翠翻蓮¶
額(紫木/香)汗粉難融袖香新竊(同/上)種石生雲移花𢃄月(翁/處)¶
(靜齊/天樂)斷浦沉雲空山掛雨(史邦卿/綺羅香)畫裏移舟詩邊就夢¶
(同上齊/天樂)硯凍凝花香寒散霧(周草窻/同調)繫馬橋空移舟岸¶
易(黄雙/溪仝)疏綺籠寒淺雲棲月(丁宏/寒)竹深水逺臺髙石出¶
<pb:KR3j0185_WYG_084-96a>¶
(施梅/川)香茸沾袖粉甲留㾗(去姬/復来)就船換酒隨地攀花(梅/川)¶
調雨為酥催冰做水(王清/痩)做冷欺花将烟困柳(邦卿/春雨)巧¶
剪蘭心偷粘草甲(前人/春雪)羅袖分香翠綃封淚(陳董/甫)池面¶
冰膠墻腰雪老(白/石)枕簟邀凉琴書換日(仝/)薄袖禁寒輕¶
妝媚晚(花/翁)倒葦沙閒枯蘭洲冷(方竹/屋)綠芰擎霜黄花招¶
雨(仝/)紫曲迷香緑窻夢月(李篔/房)暗雨敲花柔風過柳(仝/)¶
霜杵敲寒風燈揺夢(吳夢/窻)盤絲繫腕巧篆垂簮(重/午)翠葉¶
垂香玉容消酒(姜白/石)金谷移春玉壺貯煖(張寄閔/茶花)擁石¶
<pb:KR3j0185_WYG_084-96b>¶
池臺約花欄檻(仝/)問月賖晴憑春買夜(丁湖/南)醉墨題香¶
閒簫弄玉(周草/窻)¶
　　樂笑翁竒對¶
隨花甃石就泉通沼(掃花/游)斷碧分山空簾剰月(瑣寒/窻)沙¶
淨草枯水平天逺(解連/環)接葉巢鶯平波捲絮(髙陽/臺)晴光¶
轉樹曉氣分嵐(聲聲/慢)鶴響天髙水流花淨(壺中/天)料理琴¶
書夷猶今古(真珠/簾)欵竹門深移花檻小(一蕚/紅)掃花㝷逕¶
撥葉通池(仝/)亂雨敲春深烟𢃄晚(𤨏寒/窻)開簾過雨隔水¶
<pb:KR3j0185_WYG_084-97a>¶
呼燈(懐舊/游)浪捲天浮山邀雲去(壺中/天)岸角衝波籬根愛¶
葉(湖/月)波蕩蘭觴隣分杏酪(慶春/朝)雲映山輝柳分溪影(法/曲)¶
(獻仙/音)荷衣消翠蕙𢃄餘香(聲聲/慢)淺草朝霜融泥木燕(慶/清)¶
(朝/)香㝷古字譜掐歌聲(甘/州)行歌趂月喚酒延秋(解語/花)穿¶
花覔路傍柳㝷隣(聲聲/慢)門當竹逕路管臺城　鬟絲濕¶
霧扇錦翻桃　因花整帽借柳維船(並同/前)¶
　　警句¶
悶来彈鵲又攪碎一簾花影(徐幹臣/二郎神)鴈足不来馬蹄難¶
<pb:KR3j0185_WYG_084-97b>¶
駐門掩一庭芳景(仝/前)盡吸西江細斟北斗萬象為賔客¶
扣舷獨笑不知今夕何夕(念奴/嬌)花影吹笙滿地淡黄月¶
(石湖醉/落魄)寒光庭下水連天飛起沙鷗一片(丹陽湖/西江月)涼滿¶
北窻休共軟紅說(並/仝)燈花結片時春夢江南天濶　惟¶
有兩行低鴈咫尺倚畫樓月(並/仝)人在煗紅温翠(趙醉林/上元)¶
波底夕陽紅濕(趙彦謁/金門)應把花卜歸期纔簪又重數(稼/軒)¶
是他春𢃄愁来春歸何處却不解𢃄將愁去　翠銷香¶
煖雲屏更那時酒醒(劉龍/洲)燕子不歸花有恨小院春深¶
<pb:KR3j0185_WYG_084-98a>¶
(謝靜/寄)海棠影下子規聲裏立盡黄昏(洪平/齋)相思無處說¶
相思笑把畫羅小扇覔春詞(徐山民/南柯子)妾心移得在君心¶
方知人恨深(前/調)驚起半牀幽夢淡月啼鴉(劉小山/清平樂)千樹¶
壓西湖寒碧(白石/賦梅)波心蕩冷月無聲(仝前人/揚州慢)昭君不慣¶
胡沙逺但暗憶江南江北(仝/)牆頭喚酒誰問信城南詩¶
客岑寂髙柳晚蟬報西風消息(仝惜/紅衣)問甚時同賦三十¶
六陂秋色(仝/)冷香飛上詩句(仝念/奴嬌)一般離思兩消魂馬¶
上黄昏樓上黄昏(劉小山/一剪梅)絮飛春盡天逺書沉日長人¶
<pb:KR3j0185_WYG_084-98b>¶
瘦(花/翁)燭影揺紅(牡/丹)臨斷岸新緑生時是落紅𢃄愁流處¶
記當日門掩梨花剪燈深夜語(史邦卿綺/羅香春雨)愁損玉人日¶
日畫欄獨凭(仝雙/飛燕)恐鳳鞋挑菜歸来萬一灞橋相見(仝/東)¶
(風第一/枝春雪)自憐詩酒瘦難應接許多春色(仝喜遷/鶯元夕)愁萬斛¶
為春痩了怕春知(髙竹屋金人/捧露盤梅)驚愁攪夢更不管庾郎¶
心醉(仝祝英/臺近)悠悠歲月天涯一分秋一分憔悴(張東澤/桂枝香)¶
落葉西風吹老幾番醒醉(仝/)露侵宿雨踈簾淡月照人¶
無寐(仝/)算只藕花知我意猶把紅芳留客(仝念/奴嬌)春在賣¶
<pb:KR3j0185_WYG_084-99a>¶
花聲裏(王貴英/夜行船)試花春雨濕晴(韓蕭問/浪淘沙)貪與蕭郎眉語¶
不知舞錯伊州(劉後村清/平樂賦妓)何處消魂初三夜月第四橋¶
春(羅谷柳/稍春)一硯梨花雨(周蕭齋/㸃絳唇)薄倖東風薄情游子薄¶
命佳人(仝柳梢春/賦柳花)怪别来胭脂慵傅被東風偷在杏梢¶
(趙山戀/繡衣)對菱花與說相思看誰瘦損(陸云西/睡鶴仙)清絶影也¶
别知心惟有月(蕭結山霜/天曉角梅)花開猶是十年前人不似十¶
年前後丁寧記取兒家碧雲隱約紅霞直下小橋流水¶
門前一樹桃花(李肩吾/清平樂)又是羊車過也月明花落黄昏¶
<pb:KR3j0185_WYG_084-99b>¶
(黄玉林清/平樂宫詞)連呼酒上琴臺去秋與雲平(吳夢窻甘/州靈岩)簾半¶
捲𢃄黄花人在小樓(仝/)南樓不恨吹横笛恨曉風千里¶
關山(仝髙陽/臺落梅)玉奴最晚嫁東風来結梨花幽夢(仝清江/月有梅)¶
緑隂青子老溪橋羞見東隣嬌小(並/仝)月落盃空無影(仝/齊)¶
(天/樂)不約舟移楊柳繫有縁人映桃花見(仝倦㝷芳/遇舊妓)漸老¶
芙蓉猶是𢃄霜看(仝/)不成又是教人恨待倩楊花去問¶
(月湖杏/花天)珠簾捲上還重下怕東風吹散歌聲(趙釣月/風入松)燕¶
子不来東風無語又黄昏琴心不度春雲逺斷膓難托¶
<pb:KR3j0185_WYG_084-100a>¶
啼鵑夜深猶倚垂楊二十四欄(陳西麓/絳都春)寄相思偏仗柳¶
枝待拆　尊前唱奈東風吹落絮飛　甚等閒半委東¶
風半委小橋流水(張寄閒/睡鶴仙)待晴猶未又粉蝶兒住落花¶
不去濕重㝷香兩翅怎知人一㸃新愁寸心萬里雲隱¶
吟情閒逺(仝壺/中天)斷雲過雨花前歌扇梅邊酒盞(莫事山/水龍吟)¶
但良宵空有亭亭霜月作相思伴又燕子銜来相思自¶
道玉痩不禁春病(湯西村/二郎神)宿粉殘香隨夢冷落花流水¶
知天逺(倦尋/芳)都將千里芳心十年幽夢分付一聲啼鴂¶
<pb:KR3j0185_WYG_084-100b>¶
(祝英/臺近)不妨綵筆銀箋翠樽水　自管領一庭秋色(中/秋)春¶
在欄干咫尺(李篔房壺中/天寄開明亭)明年今夜玉尊知醉何處(仝/)¶
閒簾深掩梨花雨誰問東陽瘦(仝探芳信/和草窻)㡬番鸚外斜¶
陽䦨干倚遍恨楊柳遮愁不斷歸醉夜堂歌舞月𢬵廢¶
春眠(李秋厓/浪淘沙)參差護晴窻戸(王竹/可)心期暗數總寂寞當¶
年酒籌花浦付春愁小樓今夜雨暗粉疎紅為誰匀注¶
都負了燕約鶯期更閒却柳烟花雨(張梅崖/綺羅香)夢魂欲度¶
蒼茫去怕夢驚還被愁遮(草窻髙/陽臺)休綴潘鬢影怕緑窻¶
<pb:KR3j0185_WYG_084-101a>¶
年少人驚(仝柳/花)花深深處柳隂隂處一片笙歌(仝少/年遊)一¶
掬春情斜月杏花屋(王碧山/醉落魄)採碎花心唫碎淡黄雪(仝/)¶
翠簟一池秋水半牀露半牀月(仝霜天/曉角)恰是斷魂江上¶
柳越春深越瘦(仝謁/金門)一室秋燈一庭秋雨更一聲秋鴈(仝/醉)¶
(蓬莱歸/故山)昨宵風雨凉到木犀屏(趙元甫/相思引)重見落冷楓紅¶
舞(白/石)黄簾緑幕蕭蕭夢燈前幾換秋風(吳夢窻/贈宏菴)鴈風吹¶
裂雲痕小樓一縷斜陽影(丁夢窻/水龍吟)清隂一架顆顆蒲萄¶
醉花碧(仝六/么令)看畫船盡入西湖閒却半湖春日(西/湖)¶
<pb:KR3j0185_WYG_084-101b>¶
　　樂笑翁警句¶
和雲流出空山年年淨洗花香不了(南浦/春水)寫不成書只¶
記得相思一㸃(解連環/孤鴈)纔放些晴意早瘦了梅花一半¶
也知不作花看東風何事吹散(探春/雪霽)見說新愁如今也¶
到鷗邊(西/湖)醒醉一乾坤(真珠/簾)莫開簾怕見飛花怕聽啼¶
鵑(並/仝)須待月許多都付與秋(聲聲/慢)幾日不来一片蒼雲¶
未掃(掃花/遊)春風不奈垂楊柳吹却絮雲多少(齊天/樂)𢃄天¶
香吹動一身秋(甘州贈/桂卿)茂樹石牀因坐久又却被清風¶
<pb:KR3j0185_WYG_084-102a>¶
留住(慶宫/春)忍不住低低問春(仝/)不知能聚愁多少(霜葉/飛老)¶
(妓/)¶
　　詞眼¶
燕嬌鶯姹(潘元/質)緑肥紅痩(易/安)寵柳嬌花(仝/)籠燈燃月(清/真)¶
醉雲醒月(夢/窻)挑雲研雪(碧/山)柳昏花暝(梅/溪)翠隂香逺(千/里)玉¶
嬌香怨(竹/屋)蝶悽蜂慘(守/齋)柳腴花瘦(西/材)綰燕吟鶯(仝/)燕昏¶
鶯曉(秋/崖)漁烟鷗雨　翠顰紅妬(可/竹)愁胭恨粉(玉/笛)月約星¶
期(團言/為)雨今雲古(玉/笛)恨烟顰雨(東/澤)燕窺鶯認(梅/心)愁羅恨¶
<pb:KR3j0185_WYG_084-102b>¶
綺(虚/靜)移紅換紫(閏/翁)聨詩換酒　選歌試舞　舞勾歌引¶
　三生春夢¶
　　單字集虛¶
任看正待乍怕縱問愛奈似但料想更算况悵怏早儘¶
嗟憑歎方將未已應若莫念甚¶
　　兩字(缺/)¶
　此本還在沈伯時樂府指迷之後古雅精妙較是輸¶
　他一着也若新巧清麗是册亦未可少也元跋¶
<pb:KR3j0185_WYG_084-103a>¶
　　四六餘語(宋相國道/)¶
帝王之制備載乎書典謨訓誥誓令之文多以四字為¶
句惟鮮對偶後之制誥間以六字而以四字成聨者亦¶
多賦者古詩之流今之則四六矣詩三百篇其間長短¶
之句固無幾足以盡四字句之㫖此四者殆四六之所¶
從祖徽廟以于闐玉增八寶有九&KR0034;其文云範圍天地¶
幽贊神明保合太和萬壽無疆王初寮艸詔曰太極函¶
三通太和于一氣乾元用九增&KR0034;籙于萬年包括璽文¶
<pb:KR3j0185_WYG_084-103b>¶
無一遺者¶
　　祭春牛文¶
東坡手澤云元豐六年十一月二十七日天欲明數吏¶
持紙一幅其上題云請祭春牛文余取筆疾書云三陽¶
既至庻草將興爰出土牛以戒農事衣被丹青之好本¶
出泥塗成毁須臾之間誰為喜慍吏微笑曰此兩句復¶
當有怒者傍有一吏云不妨此是喚醒他盤洲祭勾芒¶
神文曰天子命我盡牧南海之民農人告予將有西疇¶
<pb:KR3j0185_WYG_084-104a>¶
之事念銅虎謹班春之職出土牛示嗣歲之期此當是¶
帥廣時所作意雖與東坡不同而詞語瓌妙似之¶
　　玉牒¶
玉牒所記非止本支而凡一朝大政事大號令大更革¶
拜罷皆在焉仙源積慶特其一條耳前此進玉牒備書¶
表章能備言之惟子湖一表終始對說其辭云帝系勤¶
鴻榮科條於屬籍聖謨啓祐嚴訓典於寳儲堯統漢緒¶
肇𣲖别于天潢周誥商盤儼仙𨇠於東壁惟昭穆親疎¶
<pb:KR3j0185_WYG_084-104b>¶
之有序與文章詞令之當傳麟趾振振共仰宗盟之益¶
茂虞書渾渾更瞻聖作之相輝其形容玉牒方為兩盡¶
　　語對¶
紹聖中蔡京館遼使李儼葢汎使者留舘頗久一日儼¶
方飲忽持盤中杏曰来未開花如今多杏京即舉梨謂¶
之曰去雖葉落未可輕梨¶
　　天生對偶¶
舊說以紅生白熟脚色手文寛焦薄脆之屬為天生對¶
<pb:KR3j0185_WYG_084-105a>¶
偶觸類索之亦有經前人紀載者聊疏于此如三年太¶
守舊日老翁相公公相子人主主人公泥肥禾長水落¶
石出斷送一生惟有破除萬事無過北斗七星三四㸃¶
南山萬壽十千年迅雷風烈風雷雨絶地天通天地人¶
筵上枇杷本是無聲之樂草間蚱蜢還同不繫之舟皆¶
絶工者又有書語兩句而證于俗諺曰堯之子不肖舜¶
之子亦不肖諺曰外甥多似舅吾力足以舉百鈞不足¶
以舉一羽諺曰便重不便輕之類是也¶
<pb:KR3j0185_WYG_084-105b>¶
　　作賦用事¶
晚唐五代間詩人作賦用事亦有甚工者如江文蔚天¶
窻賦云一窻初啓如鑿開混沌之時兩瓦乍飛類化作¶
鴛鴦之後又土牛賦云飲水俄臨訝盟津之拳塞度關¶
倘許疑函谷之丸封¶
　　儺文¶
政和中新創禁中儺儀有㫖令翰苑撰文翟公選當直¶
其畧云南正司天無俾神人之雜夏后鑄鼎以絶山林¶
<pb:KR3j0185_WYG_084-106a>¶
之姦茍非聖神孰知情狀頃刻進入人服其敏而工¶
<pb:KR3j0185_WYG_084-107a>¶
　　月泉吟社(吳渭/)¶
　　社規¶
本社預于小春月望命題至正月望日收卷月終結局¶
請諸處吟社用好紙楷書以便謄副而免于差舛明書¶
州里姓號以便供賞而不致浮湛切望如期差人来問¶
浦江縣西地名前吳吳知縣位對面交卷守囘標照應¶
俟評校畢三月三日掲曉賞隨詩冊分送此固非足凂¶
我同志亦姑以講前好求新益云¶
<pb:KR3j0185_WYG_084-107b>¶
　　誓詩壇文¶
月泉舊社久褰詩錦之華季子後人獨倣禮羅之意遂¶
從昨歲徧致新題春日田園頗多襍興東風桃李又是¶
一番鄉邦之勝友雲如湖海之英游雷動古囊交集鉅¶
軸横陳誰掲青銅尚詢黄髮無舎女學何至教琢玉哉¶
不用道謀是在主為室者俾得臣而寓目與舅犯以同¶
心睠惟騷吟良由工苦所貴相觀而善亦多自負所長¶
能雄萬夫定羞與絳灌等伍如降一等乃待以季孟之¶
<pb:KR3j0185_WYG_084-108a>¶
間欲辛甘燥濕之俱齊固甚難以曲直輕重而見欺亦¶
不可念偉事或偶成於戲劇彼讒言特借譽而揄揚我¶
詩如鄶曹何幸縱觀于諸老此聲得梁楚誓將不負于¶
齊盟一㸃無他三辰在上¶
　　詩評¶
詩有六義興居其一凡隂陽寒暑草木鳥獸山川風景¶
得于適然之感而為詩者皆興也風雅多起興而楚騷¶
多賦與比漢魏至唐傑然如老杜秋興八首深詣詩人¶
<pb:KR3j0185_WYG_084-108b>¶
閫奥興之入律者宗焉春日田園襍興此蓋借題于石¶
湖作者固不可舎田園而泛言亦不可泥田園而他及¶
舎之則非此詩之題泥之則失此題之趣有因春日田¶
園間景物感動性情意與景融辭與意㑹一吟風頃悠¶
然自見其為襍興者此真襍興也不明此義而為此詩¶
他未暇悉論徃徃叙實者多入于賦稱美者多近于頌¶
甚者將襍興二字體貼而相去益逺矣諸公長者惠顧¶
是盟而屑之教形容模冩盡情極態使人誦之如逰輞¶
<pb:KR3j0185_WYG_084-109a>¶
川如遇桃源如共柴桑墟里撫榮木觀流泉種東皋之¶
苗摘中園之蔬與義熙人相爾女也如入豳風國耜者¶
桑者競載陽之光景而聆倉庚之載好其音也如夢寐¶
時雍之世出而作入而息優游于耕鑿食飲而壤歌之¶
起吾後先也其餘瓌辭藻思粲然畢陳應接有所不暇¶
姑次第其篇什附以管見俟覽者細訂之若曰折衷則¶
吾豈敢¶
　春日田園襍興¶
<pb:KR3j0185_WYG_084-109b>¶
　　　羅公福(第一名杭清吟社三山/連文鳳伯正號應山)¶
老我無心出市朝東風林壑自逍遥一犁好雨秧初種¶
幾道寒泉藥旋澆放犢曉登雲外壟聽鶯時立柳邊橋¶
池塘見說生新草已許吟魂入夢招¶
　　評曰衆傑作中求其粹然無疵極整齊而不見邊¶
　　幅者此為冠¶
　　　司馬澄翁(第二名義烏馮澄/字澄翁號来青)¶
編蘭春思倩吟鞭著面和風軟似綿黄犢烏犍秧榖候¶
<pb:KR3j0185_WYG_084-110a>¶
雄蜂雌蝶菜花天把鉏健婦踏烟壟抱甕丈人分野泉¶
忙事關心在何處流鶯不聽聽啼鵑¶
　　評曰起善包括兩聨說田園的而襍興寓其中末¶
　　語亦不泥¶
　　　髙宇(第三名杭州西/塾梁相字必大)¶
膏雨初晴布榖啼村村景物正熈熙誰知農圃無窮樂¶
自與鶯花有舊期彭澤歸来惟種柳石湖老去最能詩¶
桃紅李白新秧緑問着東風摠不知¶
<pb:KR3j0185_WYG_084-110b>¶
　　評曰前聨妙於細合後聨引陶范不為事縛句法¶
　　更髙末借言襍興的是老手¶
　¶
　¶
　¶
　¶
　¶
　說郛卷八十四下¶
