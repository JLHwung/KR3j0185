# -*- mode: mandoku-view; -*-
#+TITLE: 說郛
#+DATE: 2015-08-24 23:26:55.765441
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷一百六上
<pb:KR3j0185_WYG_106-1a>¶
欽定四庫全書¶
　說郛卷一百六上　　　　元　陶宗儀　撰¶
　　菌譜(宋陳仁玉/)¶
芝菌皆氣茁也靈華三秀稱瑞尚矣朝菌晦朔莊生訕¶
之至若儔其食品古則未聞自商山茹芝而五臺天花¶
亦甲羣彚仙居界台栝叢山峻拔仙靈所宫爰産異菌¶
林居巖棲者左右芼之固藜莧之至腴蓴葵之上瑞比¶
或以羞王公登玉食自有此山即有此菌未有此遇也¶
<pb:KR3j0185_WYG_106-1b>¶
遇不遇無預菌事繄欲盡菌性而究其用第其品作菌¶
譜淳祐乙巳秋九月山人陳仁玉序¶
　　　合蕈¶
邑極西韋羌山髙迥秀異寒極雪收林木堅瘦春氣微¶
欲動土鬆芽活此菌候也菌質外褐色肌理玉潔芳薌¶
韻味發釜鬲聞百步外蓋菌多種例柔美皆無香獨合¶
蕈香與味稱雖靈芝天花無是也非全徳耶宜特尊之¶
以冠諸菌合蕈始名舊傳昔甞上進標以台蕈上遙見¶
<pb:KR3j0185_WYG_106-2a>¶
誤讀因承誤云數十年既未充苞貢山獠得善賈率曝¶
乾以售罕獲生致邑孟溪山中亦同時産惟蕈柄髙無¶
香氣土人以是别於韋羌焉¶
　　　稠膏蕈¶
邑西北孟谿山窈窕邃深莫測秋中山氣重霏雨零露¶
浸釀山膏木膄䔒為菌花戢戢多生山絶頂髙樹杪初¶
如蘂珠圓瑩類輕酥滴乳淺黄白色味尤甘勝己乃傘¶
張大幾掌味頓渝矣春時亦間生不能多稠槀得名土¶
<pb:KR3j0185_WYG_106-2b>¶
人謂稠木膏液所生耳合蕈他邦猶或有之此菌獨此¶
邑此山所産故尤可貴鬻法當徐下鼎瀋伺涫沸漉起¶
謹勿七撓撓則涏腥不可食性參和衆味而特全於酒¶
烹齊既調温厚滑甘雉尾蓴不足道也或欲致逺則復¶
湯蒸熟貯之瓶罌然其味去出山逺也¶
　　　栗殻蕈¶
寒氣至稠膏將盡栗殻色者則其續也尚有典刑焉¶
　　　松蕈¶
<pb:KR3j0185_WYG_106-3a>¶
生松隂採無時凡物松出無不可愛松葉與脂伏靈琥¶
珀皆松裔也昔之遁山服食求長年者實松焉依人有¶
病溲濁不禁者偶掇松下菌病良已此其效也¶
　　　竹蕈¶
生竹根味極甘當與筍通譜而菌為北阮矣¶
　　　麥蕈¶
多生溪邊沙壤鬆土中俗名麥丹蕈未詳味殊美絶類¶
北方蘑菇蕈品最優¶
<pb:KR3j0185_WYG_106-3b>¶
　　　玉蕈¶
生山中初寒時色潔晳可愛故諡為玉然作羮微韌俗¶
名寒蒲蕈¶
　　　黄蕈¶
叢生山中梔鬱黄色俗名黄纘　又有名黄㹠者殊峭¶
硬有味¶
　　　紫蕈¶
赬紫色亦山中産俗名紫富蕈品為下¶
<pb:KR3j0185_WYG_106-4a>¶
　　　四季蕈¶
生林木中味甘而肌理麄峭不入品¶
　　　鵝膏蕈¶
生髙山狀類鵝子久乃繖開味殊甘滑不謝稠膏然與¶
杜蕈相亂杜蕈者生土中俗言毒蜇氣所成食之殺人¶
甚美有惡宜在所黜食肉不食馬肝未為不知味也凡¶
中其毒者必笑解之宜以苦茗雜白礬勺新水併咽之¶
無不立愈因著之俾山居者享其美而逺其害此譜外¶
<pb:KR3j0185_WYG_106-4b>¶
意也¶
<pb:KR3j0185_WYG_106-5a>¶
　　蔬食譜(宋陳達叟/)¶
　本心翁齋居宴坐玩先天易對博山爐紙帳梅花石¶
　鼎茶葉自奉泊如也客從方外来竟日清言各有飢¶
　色呼山童供蔬饌客甞之謂無人間烟火氣問食譜¶
　予口授二十品每品贊十六字與味道腴者共之¶
　　　啜菽(菽豆也今豆腐條/切淡煮蘸以五味)¶
禮不云乎啜菽飲水素以絢兮瀏其清矣¶
　　　羮菜(凡畦蔬根葉花/實皆可羮也)¶
<pb:KR3j0185_WYG_106-5b>¶
先聖齊如菜羮瓜祭移以奉賓乃敬之至¶
　　　粉餈(粉米蒸成/加糖曰飴)¶
天官籩人糗餌粉餈未見君子惄如調飢¶
　　　薦韭(春薦韭一/名鍾乳草)¶
四之日蚤豳風祭韭我思古人如蘭其臭¶
　　　貽来(来小麥也今/水引蝴蝶麵)¶
貽我来思玉屑塵細六出飛花天一生水¶
　　　玉延(山藥也炊熟片/切漬以生蜜)¶
<pb:KR3j0185_WYG_106-6a>¶
山有靈藥録于仙方削數片玉漬百花香¶
　　　瓊珠(圓眼乾荔也劈開/取實煮以清泉)¶
汲金井水煮瓊珠羮蚌胎的皪龍目精熒¶
　　　玉磚(炊餅方切/椒鹽糝之)¶
截彼圓璧琢成方磚有馨斯椒薄洒以鹽¶
　　　銀韲(黄韲白水/薑椒和之)¶
冷冷水白剪剪銀黄韲鹽風味牙齒宫商¶
　　　水團(秫粉包糖/香湯浴之)¶
<pb:KR3j0185_WYG_106-6b>¶
團團秫粉㸃㸃蔗霜浴以沈水清甘且香¶
　　　玉版(笋也可/羮可菹)¶
春風抽籜冬雪挑鞭淇澳公族孤竹君孫¶
　　　雪藕(蓮根也生熟/皆可薦籩)¶
中虛七竅不染一塵豈但爽口自可觀心¶
　　　土酥(蘆菔也作/玉糝羮)¶
雪浮玉糝月浸瑤池咬得菜根百事可為¶
　　　炊栗(蒸開/蜜漬)¶
<pb:KR3j0185_WYG_106-7a>¶
周人以栗亦可以贄紫殻吹開黄中通理¶
　　　煨芋(煨香/片切)¶
朝三暮四狙公何為卻彼羊羔啗吾蹲鴟¶
　　　采杞(枸杞也可/餌可羮)¶
丹石纍纍緑苖菁菁餌之羮之心開目眀¶
　　　甘薺(薺菜也東坡有食薺法且曰/天生此物為幽人山居之福)¶
誰謂荼苦其甘如薺天生此物為山居賜¶
　　　菉粉(菉豆粉也/鋪薑為羮)¶
<pb:KR3j0185_WYG_106-7b>¶
碾破緑珠撒成銀縷熱蠲金石清徹肺腑¶
　　　紫芝(蕁也木/蕁為良)¶
漆園之菌商山之芝濕生者腴卉生者竒¶
　　　白粲(炊玉粒沃/以香湯)¶
釋之叟叟烝之浮浮有一簞食吾復何求¶
　　已上二十品不必求備得四之一斯足矣前五品¶
　　出經典列之前筵尊經也後十五品有則具無則¶
　　止或樽酒醻酢暢叙幽情但勿醺酣恐俗此㑹詩¶
<pb:KR3j0185_WYG_106-8a>¶
　　詠采蘋禮嚴祭菜澗溪沼沚之毛可羞王公可薦¶
　　鬼神以之待賔誰曰不宜苐未免貽笑於公膳侯¶
　　鯖之家然不笑不足為道彼笑吾吾笑彼客辭出¶
　　門大笑吾歸隠几亦一笑手録畢又自笑目閲過¶
　　輒一笑萬一此譜散在人間世其傳笑將無窮也¶
<pb:KR3j0185_WYG_106-9a>¶
　　筍譜卷上(吳僧贊寧/)¶
　　一之名¶
筍者竹之篛也竹根曰鞭鞭節之間乳贅而生者竹屬¶
兼草而木偕少陽之氣歟故初種根食土而下求乎母¶
也¶
　母水也而潤下得水而生也¶
及擢筍冒土而上愛乎子也¶
　子火也而炎上鑽竹而生火也¶
<pb:KR3j0185_WYG_106-9b>¶
皆自然之性也竹盛髙平之地黄白息壤即是所宜也¶
　得山阜良下田傷水則死矣¶
凡植竹正月二月引根鞭必西南而行¶
　負隂就陽也¶
諺曰東家種竹西家理地謂其滋蔓而來生也其居東¶
北隅者老竹也老種不生生亦不滋茂矣宜用稻麥糠¶
糞之不可饒沃植之開坑深二尺許覆土厚五寸除瓦¶
石軟柔之土為嘉大抵竹八月俗謂之小春暑已去寒¶
<pb:KR3j0185_WYG_106-10a>¶
欲來氣至而涼故曰小春往往木有花草有荂竹得是¶
氣也根伸而達亦謂為鞭行鞭頭為筍俗謂之偽筍¶
　言偽者音訛也二筍也亦如花再生花也二果二葉¶
　亦同也¶
今吳㑹間八月鄉人往往掘土採鞭頭為筍向市而鬻¶
然終傷損春筍而且害竹母凡百穀各以其初生為春¶
熟為秋若筍以鞭行時分芽露白月為春¶
　始生也用夏正¶
<pb:KR3j0185_WYG_106-10b>¶
及乎外苞内實冒土而生當二三月為秋¶
　為成熟時也然有四時之筍則春秋不定也許慎説¶
　文云竹冬生也¶
釋草云筍竹萌郭璞注竹初生也孫炎云竹初生曰萌¶
生謂之筍詳孫之説始冐土者為萌萌芽也生長挺挺¶
然為筍也尚書孔傳筍篛竹也詳孔之説篛竹白篛也¶
白篛之類越多爾雅説芙蕖莖下本蔤郭注曰蔤莖下¶
白亦可食篛在泥中也周禮說蒲葅亦蒲之篛也謂蒲¶
<pb:KR3j0185_WYG_106-11a>¶
始生取其中心入地篛大如匕柄正白噉之甘脆也凡¶
草木有白篛嫩而堪食者皆曰白篛也今孔安國云篛¶
竹為筍已過為竹未勁故謂為篛竹也合言竹之篛篛¶
即見白也所言篛者幼弱也加草者簡濫也䈚箭萌郭¶
注萌筍也周禮䈚葅雁醢䈚葅即以箭筍鹽藏為葅實¶
於籩豆中也虇蘆筍也爾雅炎薍其萌虇郭注江東呼¶
蘆筍為蘆虇然則&KR0841;葦之類其初生者皆名虇也如是¶
者只有多名也¶
<pb:KR3j0185_WYG_106-11b>¶
一名筍¶
　生成謂之筍¶
一名萌¶
　初生謂之萌言絶篛也¶
一名篛竹¶
　土内皮中謂之篛也¶
一名䈚¶
　箭竹萌即㑹稽箭筍也¶
<pb:KR3j0185_WYG_106-12a>¶
一名虇¶
　蘆葦之初生總名虇萌今沙岸潮濤汩漱蘆葦&KR0034;薍¶
　根露白晳然濯而食之味甜且脆詳虇名芽也今江¶
　東人言虇牙之事是也¶
一名竹胎¶
　出說文然筍芽之時卷葉左右重重然旋露節而實¶
　終露外際籜苞裹而生堅勁為竹故謂之竹胎也¶
一名竹牙¶
<pb:KR3j0185_WYG_106-12b>¶
　即牙目之牙也¶
一名茁¶
　謂竹萌初生茁茁然故殊方音訓之名也¶
一名初篁¶
　初始也篁竹也見梁簡文帝集¶
一名竹子¶
　張華神異經注子筍也¶
前之諸名别同異分少長也厥狀可尋而識也字體說¶
<pb:KR3j0185_WYG_106-13a>¶
文云凡竹屬皆從竹今筍二形下聲或作筍笋悉通葢¶
旬尹聲相濫耳¶
　　二之出¶
周易震主蒼筤竹所生蒼筤筍若然者既得木少陽之¶
氣而弱亦負隂而就陽為草則勁而彊耳¶
周禮揚州之利竹箭亦有䈚萌之别名矣舉成數實物¶
也惟筍竹萌也皆四月生也¶
　此據洛陽土中嵩少之間四月方生及秦隴終南皆¶
<pb:KR3j0185_WYG_106-13b>¶
　四月生也¶
笆竹筍¶
　八月生盡九月成都蜀地有别受氣類一云笆竹而¶
　竹與筍俱有刺芒也¶
郿竹筍¶
　長節而深根筍冬夏皆生鄉人掘土取筍廣志作篃¶
　竹可作屋椽山海經同也¶
箭筍¶
<pb:KR3j0185_WYG_106-14a>¶
　十二月生㑹稽以來諸山絶多或叢生或蔓延可如¶
　筯大長三四寸¶
䈄&KR2221;筍¶
　自甌越以南七月生至八月盡¶
鷰筍¶
　錢塘多生其色紫苞當其鷰至時生故俗謂鷰筍¶
天目筍¶
　五月生盡六月其筍色黄出天目山端午後方採鬻¶
<pb:KR3j0185_WYG_106-14b>¶
　旱歲則無¶
竹王林筍¶
　漢武世一女浣於勝水見竹節隨流近女子推去又¶
　來聞有音聲持歸破之得小兒男也及長以竹為姓¶
　立以為王其竹棄之於野化生成林其筍宻密冒土¶
　南地熱其筍多冬生¶
桃竹筍¶
　涪陵相思崖生此竹昔有童子在崖下吹竹神女見¶
<pb:KR3j0185_WYG_106-15a>¶
　恱之投以桃竹釵童子報之以簴今桃枝與竹皆生¶
　崖畔其筍生亦柔弱有異因號崖為相思也¶
孤竹筍¶
　襄陽薤山下有孤竹三年方生一筍及筍成竹竹母¶
　已死矣代謝如春秋焉又周官曰孤竹之管孫竹之¶
　管隂竹之管鄭注曰孤竹特生者孫竹根之末生者¶
　隂竹生山北者今詳孤竹特生獨生筍者即子母不¶
　相同孫竹根鞭生筍者隂竹山北引鞭晚生筍者也¶
<pb:KR3j0185_WYG_106-15b>¶
旋味筍¶
　一名苦蒲筍福州南一日程多生苦竹春則生筍鄉¶
　人煮食甚苦而且澁及停久則味還可食故曰旋味¶
　筍¶
&KR2946;竹筍¶
　出交趾其為竹也實中勁彊有毒彼土人銳以刺虎¶
　中之則死筍亦内實¶
桂竹筍¶
<pb:KR3j0185_WYG_106-16a>¶
　山海經云桂竹甚毒傷人必死戴凱之竹譜云同山¶
　海經今未詳桂竹狀貌筍亦難識今恐&KR2946;筍異名實¶
　也&KR2454;堅不同此例然&KR2454;與&KR2946;信譜而録即應今可食¶
　者早晚桂筍所以不同也¶
&KR1217;竹筍¶
　生海畔山而竹與筍悉有毛傷人則死泊船海嶼慎¶
　勿取毛筍食又有䇮筍同此毒廣志云&KR1217;竹堪作笛¶
　既有毒豈可作笛此同名而殊實也¶
<pb:KR3j0185_WYG_106-16b>¶
&KR2414;竹筍¶
　竹本根長千丈斷節為大船生海畔山其竹萌可數¶
　丈猶為筍也¶
簩竹筍¶
　其竹皮薄而空多大者徑不過二寸皮上有麤澁文¶
　可為錯鑢物并爪甲利於鐵作者若用久鈍則漿水¶
　洗還復快利其筍無肉今詳微多毛猶或殺人豈況¶
　麤可鑢筍皮亦澁理而可食乎一云簩竹一枝百葉¶
<pb:KR3j0185_WYG_106-17a>¶
　有毒¶
篠簜筍¶
　尚書曰揚州厥貢篠簜孔注云篠竹箭簜大竹禹貢¶
　揚州任土或曰今揚州絶少篠簜竹箭中為矢者臨¶
　川㑹稽為良非也曽不知夏禹時揚州土疆南極交¶
　廣皆一分墟近代分撫越也箭筍易識簜筍名詁訓¶
　故未詳¶
䇘筍¶
<pb:KR3j0185_WYG_106-17b>¶
　七月生至十月間縉雲以南多出然味苦而節疎筍¶
　可大於箭筍少許山人採剝以灰汁熟煮之都為金¶
　色然後可食苦味減而甘食甚佳也¶
&KR3252;筍¶
　出温處建以来竹如苦竹長節而薄可作屋椽筍則¶
　春生可食¶
釣絲竹筍¶
　南越多有之竹本大如鼓形上節漸小髙三四丈者若¶
<pb:KR3j0185_WYG_106-18a>¶
　釣絲然筍下廣上銳味甘可食發病¶
木竹筍¶
　今靈隠山中亦出中堅亦通小脉節内若通草中也¶
　筍堅可食今人採竹作杖可愛或與&KR2454;同類耳¶
邛竹筍¶
　出蜀中臨邛故曰邛竹其筍春生羅浮山記曰邛竹¶
　本出邛山張騫西至大宛所得歸而此山左右時有¶
　之鄉老多以為杖今羅浮山有筍生又早時候與蜀¶
<pb:KR3j0185_WYG_106-18b>¶
　不同其竹節横出中間練杵形為杖如木刻竹筍中¶
　實食美山海經云龜山扶竹注筇也節髙實中扶也¶
　名之扶老行也與扶竹並節者不同¶
赤竹筍¶
　出閩中大者如椽堪作彈織箔扇筍不毒¶
衛丘竹筍¶
　山海經云衛於山丘南帝俊(借音/舜字)竹林在焉大可為¶
　舟郭注云舜林中竹一節可以為船筍可知矣¶
<pb:KR3j0185_WYG_106-19a>¶
籚竹筍¶
　其為竹也葉濶而利可用割物實箬類也筍苦亦可¶
　食出廬州¶
對青竹筍¶
　竹則一邊青一畔紫二色相映可愛筍萌可食出成¶
　都近孟昶據蜀作對青竹亭焉¶
慈母山筍¶
　丹陽記江寧縣南慈母山竹可以為簫管王褒洞簫¶
<pb:KR3j0185_WYG_106-19b>¶
　賦所稱即此也其筍圓緻異於餘處自伶倫采竹嶰¶
　谷其後惟此簳見珍俗呼鼓吹山常禁伐者筍則三¶
　月生可食¶
鍾龍竹筍¶
　戴凱之竹譜云此竹伶倫所伐也其筍生可食¶
漢竹筍¶
　譜云大者一節受一斛小者受數斗可為樽榼其筍¶
　一節可受二三斗味雖甘而澁¶
<pb:KR3j0185_WYG_106-20a>¶
利竹筍¶
　其竹蔓生若藤蔓屬實中而堅韌筍隨竹蔓而生亦¶
　實韌也¶
簢筍¶
　爾雅云簢筡中郭注其中空今詳竹皆空中或自根¶
　至梢空中則無節竹也疑簢竹一名筡中一云其中¶
　䎡曰筡可以為席如此者則其竹内隔䎡與常竹不¶
　同故云筡中為筍嫩而節䎡薄也¶
<pb:KR3j0185_WYG_106-20b>¶
鄰竹筍¶
　爾雅郭注堅中謂貞實與平常竹不同筍味同木竹¶
　筍¶
雲母筍¶
　郭義恭廣志云雲母大竹也其筍亦相稱¶
箘筍簵筍¶
　伊二本竹生荆楚間尚書荆州厥貢箘簵孔注箘簵¶
　美竹也出雲夢之澤三國常致貢焉天下稱美蓋堪¶
<pb:KR3j0185_WYG_106-21a>¶
　為矢大者為筆本母既曰美竹厥萌可曰美筍也¶
&KR2312;筍¶
　廣志&KR2312;竹皮青肉白如雪軟韌可為索字或從草從¶
　竹不定其筍皮青而筍肉晳白王子年拾遺記有&KR2312;¶
　竹作簫¶
少室竹筍¶
　河圖曰少室之山大竹堪為甑器其筍長偉堪食¶
渭川竹¶
<pb:KR3j0185_WYG_106-21b>¶
　史記曰渭川千畝竹其人與千户侯等今詳史記舉¶
　其本而不言筍筍利利人厥富可儕等王侯也筍晚¶
　四月方盛¶
鄠杜竹筍¶
　漢書曰秦地有鄠杜竹林南山檀柘號陸海也鄠杜¶
　多竹而勁少西夏結乾筍豈不是乎¶
鏞竹筍¶
　出廣州此本竹絶大内空容得三升許米交廣以来¶
<pb:KR3j0185_WYG_106-22a>¶
　人將此作升子量出納其出黄可療風癎疾名天竹¶
　黄按竹黄名天竹言此竹大也亦猶天麻天蓼言天¶
　大如云雀麥䑕莧言小也或曰天竺之竺非也詳其¶
　竹亦療風筍功可見也一說竹黄是南海邊竹内塵¶
　沙加於竹凝結成致竹兼筍皆療風疾¶
相迷竹筍¶
　生廣州已来竹狀與鏞竹少異其洪長亦同内空生¶
　黄堪作丸筍減鏞筍少分¶
<pb:KR3j0185_WYG_106-22b>¶
桃枝竹筍¶
　其竹勁直柔弱可為篾為席尚書顧命竹席是也其¶
　筍叢生其皮生毛聚蟲蟻而不可食今觀此竹是處¶
　有之王彪之閩中賦亦見矣¶
新婦竹筍¶
　出武林山隂其竹圓直韌可為篾筍則三月而生可¶
　食¶
&KR0034;竹筍¶
<pb:KR3j0185_WYG_106-23a>¶
　竹譜曰&KR0034;竹似桂而概節其筍可食¶
簟竹筍¶
　沈懷逺南粤志曰博羅縣東蒼州足簟竹既大薄且¶
　空中節直二丈其直如松詳其竹直二丈猶為筍而¶
　可食¶
雞頭竹筍¶
　竹譜曰雞頭竹似篁而細筍亦可食堪茹¶
斑竹筍¶
<pb:KR3j0185_WYG_106-23b>¶
　博物志云舜死二妃淚下染竹成斑妃死為湘水神¶
　故曰湘妃竹詳其筍脫其殻乃為篛竹方生斑筍不¶
　可食¶
篃筍¶
　竹譜云篃竹江漢間謂之竿䉈一枝數葉葉大如履¶
　可以作篷今詳葉如履即王彪之閩中賦云湘箬也¶
　其筍亦不大止是箬葉異諸竹耳又此竹與郿竹同¶
　也¶
<pb:KR3j0185_WYG_106-24a>¶
篔簹筍¶
　曹毗湘中賦云其竹則篔簹今詳其筍亦洪大竹節¶
　長四尺¶
沛竹筍¶
　神異經云南方荒中有沛竹其長百丈圍二丈五六¶
　尺厚八九寸可以為大船其子美煮而食之¶
白烏筍¶
　湘中有此竹生是筍見魏曹毗賦又有實中竹即實¶
<pb:KR3j0185_WYG_106-24b>¶
　中筍&KR2454;屬也¶
魚腸竹筍¶
　梁簡文脩竹賦中見魚腸雲母之名曰映花靡等今¶
　詳魚腸為名必像實而作其竹細而屈筍亦可以識¶
　矣¶
篁筍¶
　八月生筍止十一月竹閩温已来多節疎鄉人候抽¶
　長成竹梢弱正月時便斷之以火燎之逐重𧺫之可¶
<pb:KR3j0185_WYG_106-25a>¶
　為條而弱韌謂之竹麻泉州已去路傍多生彼土人¶
　取逐節可八九尺堅捺之青皮纔爆内白肉便為麻¶
　即不見火謂之麻竹南中轉髙長節疎其筍皮黒紫¶
　色其心實人取細切鹽漬少頃以漿水漬再宿瀝乾¶
　缾藏泥封謂之筍笴¶
挲摩筍¶
　嶺表録云桂廣皆殖大若茶椀竹厚而空小一夫止¶
　擎一竿堪為茆屋椽梁柱其種者欽其竿每截二尺¶
<pb:KR3j0185_WYG_106-25b>¶
　許打入土不踰月而生根葉明年長芽筍不數嵗成¶
　林其筍南人亦藏之為筍笴¶
箣竹筍¶
　嶺表録云其竹枝上刺南人呼為箣自根横生枝條¶
　展轉如織雖野火焚燒只燎細枝嫩條其筍叢生轉¶
　復牢密邕州舊以為城蠻蜒来侵竟不能入¶
羅浮筍¶
　羅浮山貞元中有人遊第十三嶺見巨竹有三十九¶
<pb:KR3j0185_WYG_106-26a>¶
　節二丈餘圍筍甚&KR0008;直¶
雲丘帝筍¶
　竹譜云帝陵上所生竹一節可以為船筍大如本¶
匾竹筍¶
　匡廬山中多其筍初冒土便匾薄及成竹匾而長今¶
　諸山中是處皆有之¶
箖箊筍¶
　左思吳都賦曰竹則篔簹箖箊今詳其筍可食¶
<pb:KR3j0185_WYG_106-26b>¶
&KR3701;筒筍¶
　見吳都賦吳越有之筍可食¶
&KR3107;箿竹筍¶
　竹節疎而筍可食也¶
篻竹筍¶
　其竹實中&KR2454;屬見吳都賦中筍堅大可食篻出韶州¶
　莖五六寸中為弓弩筍堪食自秋生至于冬末春即¶
　不生矣¶
<pb:KR3j0185_WYG_106-27a>¶
䈥竹筍¶
　天台圖經云五縣皆有言其竹韌也日南九真炙生¶
　可作彈弓絃也¶
服傷筍¶
　竹大者五六寸圍長二丈其中實滿筍至四月已後¶
　方出味甚美¶
狗竹筍¶
　寧海已来多三寸圍節間有毛筍三月生可食諸邑¶
<pb:KR3j0185_WYG_106-27b>¶
　皆有之¶
筀竹筍¶
　今春二月已去吳越多生¶
扶竹筍¶
　今武陵山西舊謂雙竹院中所産脩篁嫰篠皆對抽¶
　並𦙍相傳云兹竹自永泰已来有之馮翊嚴諸為其¶
　記王子敬竹譜云㑹稽箭竹錢塘扶竹蓋此雙竹即¶
　扶竹也譬猶東之地産桑兩兩並生謂之扶桑矣今¶
<pb:KR3j0185_WYG_106-28a>¶
　詳是竹為筍便有合歡貌並出愚曽著扶竹賦¶
慈竹筍¶
　四月生江南人多以灰煮食之其為竹也内實而節¶
　疎性弱而可代藤用其形𦂳而細又蘄黄生叢竹一¶
　叢數竿筍不外迸只向裏生如多只可删科四五六¶
　月長筍明年方成竹其筍不堪食¶
玳瑁竹筍¶
　薛翊異物志曰弓竹以䈥藤斑駁如玳瑁其筍脫殻¶
<pb:KR3j0185_WYG_106-28b>¶
　而微有斑文也¶
龍牙竹筍¶
　出永嘉大羅山其竹長四五尺稀節人取必有大風¶
　雨雷電人下山則止近故節惠公令取種遇風而止¶
　其筍則春二月生也¶
棘竹筍¶
　竹譜曰其筍味肥食之落人鬢髪¶
&KR3747;竹筍¶
<pb:KR3j0185_WYG_106-29a>¶
　齊民要術云筍無味¶
雞脛竹筍¶
　食之肥美¶
㯽榔竹筍¶
　見杜臺卿淮賦¶
毛竹筍¶
　出武陵洞口人斫竹隨生土俗云僊人入洞故生此¶
　竹以隔浮生也¶
<pb:KR3j0185_WYG_106-29b>¶
篁竹筍¶
　疑其狀貌類字或是䇘竹筍皆無味¶
由梧竹筍¶
　南方草木狀云由梧竹民間種之長百尺徑一尺八¶
　九寸交趾人作屋柱筍澁不可食¶
方竹筍¶
　出澧州西游川鐵冶辰山之陽其筍莖方二寸已来¶
　彼封人多為臺卓衣架等其筍硬不堪食其竹節平¶
<pb:KR3j0185_WYG_106-30a>¶
　其性堅其心實¶
丹竹筍¶
　出道州瀧中峭壁之上竹每節可一丈或八尺莖不¶
　大裊裊搖空粉節上似有丹色心空肉薄舟人多劈¶
　為百丈縴¶
毛斑竹筍¶
　出蘄州初伐竹即無斑以灰汁洗之即斑見彼人多¶
　作簾席或笛管筍絶不堪食與二妃祠者不同矣¶
<pb:KR3j0185_WYG_106-30b>¶
沙麻竹筍¶
　南粤志中此竹人削為弓弓似弩也或云蘇麻竹或¶
　云麤麻竹此疑與斯摩同耳若斯摩筍一人只可擔¶
　兩莖耳亦堪為筍笴¶
白竹筍¶
　連州抱腹山多生此竹莖徑白節心少許緑彼土人¶
　出筍之後落籜撒梢時採此竹以灰煮水浸作竹布¶
　鞋或搥一節作箒謂曰竹拂若貢布一疋只重數兩¶
<pb:KR3j0185_WYG_106-31a>¶
　也¶
匾竹筍¶
　出廬山徑匾傳云釋惠逺使鬼神號辟蛇行者捻此¶
　竹為匾竹筍出皆匾堪食之¶
拂雲箒竹筍¶
　出廬山莖大如指竹杪細葉密翠如箒彼人採為方¶
　物贈人謂之拂雲箒作纖長也¶
雙梢竹筍¶
<pb:KR3j0185_WYG_106-31b>¶
　出九疑山第二重麓臺側筍長獨莖及生枝葉即分¶
　為兩梢葉密而細亦謂為合歡竹與象扶桑者少同¶
箖竹筍¶
　出襄州卧龍山諸葛亮祠中筍堪食甚美漸長長百¶
　尺只梢上有葉土人作幡竿承落¶
木竹筍¶
　韶州多生成竹一莖如萬歲藤一節長四尺無花而¶
　實實如草豆蔲土人鹽之為果實筍初生時礧磈然¶
<pb:KR3j0185_WYG_106-32a>¶
　不堪食與今吳㑹間木竹筍如筍食美而甘味不同¶
水竹筍¶
　出黔南管内或巖下潭水中生其筍隨水深淺以成¶
　節若深一丈則筍出水面為一節蠻蜒採取以為食¶
古散竹筍¶
　節似馬鞭葉似桐樹而小皮似栟櫚柔韌筍亦堪食¶
秋蘆竹筍¶
　其竹似蘆身如荻蔗冬天不凋插枝如生筍可食也¶
<pb:KR3j0185_WYG_106-32b>¶
鶴膝竹筍¶
　竹狀節下大小似苦竹而閩中土人呼為槌竹亦堪¶
　作拄杖詳此同筇竹也筍可食¶
石&KR3613;竹筍¶
　一名篻簩生閩中竹似石而小吳都賦曰篻簩有叢¶
　筍可食也¶
合歡竹筍¶
　出南嶽下諸州山溪間郴州最多其筍初生合歡形¶
<pb:KR3j0185_WYG_106-33a>¶
　勢及成竹也或三莖合或兩莖合斷其間有竅竹皮¶
　或斑㸃文僧斷作針筒用也¶
紫竹筍¶
　成都府人家庭心多苞叢而生其色沈紫可愛抽筍¶
　且稀心實筍不宜食¶
月竹筍¶
　竹狀輕短叢生毎月抽筍謂之月竹筍如箭竹萌人¶
　不食也¶
<pb:KR3j0185_WYG_106-33b>¶
三稜竹筍¶
　其狀若㯶櫚葉莖柄三脊然筍細初抽川中人家竹¶
　林中忽有云吉兆也¶
<pb:KR3j0185_WYG_106-34a>¶
　　筍譜卷下(吳僧贊寧/)¶
　　三之食¶
李績本草云竹筍味甘無毒主消渴利水道益氣可久¶
食又陳藏器云諸筍皆發冷血及氣不如苦筍不發病¶
今詳諸說皆冷久食亦發風苦筍冷毒尤甚陳說非也¶
以親驗為証諸筍以豉汁漬之能解酒毒又本草云淡¶
竹葉味辛平大寒主胸中痰熱欬逆上氣又堇竹吹苦¶
竹淡竹甘竹葉又實中竹並以筍為佳是知筍食去前¶
<pb:KR3j0185_WYG_106-34b>¶
病當葉根茹一半明矣若丹石熱渴煮淡竹根汁以療¶
之筍汁亦可除丹砂毒噦嘔逆氣鬼氣可取筍中酒服¶
之謂糟中筍節中水也最止小兒嘔吐又食&KR2946;桂等筍¶
或中&KR2946;桂之刺毒發唯草犀根能療之草犀解諸毒生¶
嶺南及睦婺洪饒間生苖髙二三尺獨莖對葉根如細¶
辛生硏服之以功如犀故名草犀陳藏器云也次則麻¶
油薑皆殺筍毒凡食筍之要譬若治藥修煉得門則益¶
人反是則損採筍之法可避露日出後掘深土取之半¶
<pb:KR3j0185_WYG_106-35a>¶
折取鞭根旋得投密竹器中以油單覆之勿令見風風¶
吹旋堅以巾紛拭土又不宜見水含殻沸湯瀹之煮宜¶
久¶
　按煮筍實可一周時已熟或見生水還重煮一周時¶
驗知筍不可生生必損人苦筍最宜久甘筍出湯後去¶
殻澄煮筍汁為羮茹味全加美然後始可與語為食筍¶
者矣此外不足算也¶
　不然蒸最美味全煻灰中煨後入五味尤佳¶
<pb:KR3j0185_WYG_106-35b>¶
採筍一日曰蔫二日曰箊見風則觸本堅入水則浸肉¶
硬脫殻煮則失味生著刄則失柔採而停久非鮮也盛¶
而苦雨非藏也揀之脫殻非治也浄之入水非洗也蒸¶
煮不久非食也筍萌之味或甘或苦甘則脾藏食苦則¶
肝藏食原其木性實酸蓋本性也食甘多則損脾而逆¶
胃何耶竹實少陽之氣終尅於脾土也食苦多則補肝¶
而助膽何耶與肝同類木也二味都利大小腸¶
　民間有煮苦筍才入出水自貽伊毒竹肉一周時臨¶
<pb:KR3j0185_WYG_106-36a>¶
　熟為水濺食可以皮膚爆裂苦筍與竹實同氣而降¶
　一等也¶
一說滑利大腸無益於肺也俗或謂之刮腸箆是也凡¶
物過度而食益少而損多豈止筍耶殺筍之毒吳蜀薑¶
麻油如竹叢欲敗以油滓沃明年則凋疎矣¶
葅法周禮云加豆之實筍葅魚醢注䈚箭萌筍竹萌今¶
詳鄭注不言葅法如南人筍笴是也此久藏法鹽出水¶
後加鹽糯米粥藏可以過暑月到無筍時食暴藏或鹽¶
<pb:KR3j0185_WYG_106-36b>¶
酢而已如蒲葅亦爾古加于豆籩中以享賔客用薦鬼¶
神也¶
酢法煮用鹽米粥藏之加以椒辛物或炒熟油藏為醢¶
食極美矣¶
藏法食經云淡竹安鹽中一宿煮糠令冷藏之再出别¶
煮糠加鹽藏之五日可食¶
生藏法將陶器一口可受一石者選肥筍覆之宻泥塞¶
之勿令風入到無筍時揭器則宛轉器中取其弱處剪¶
<pb:KR3j0185_WYG_106-37a>¶
之勿令見風入湯便瀹後方脫皮一將筍截其尖銳用¶
鹽湯煮之停冷入瓶用前冷鹽湯同封瓶口令宻後沈¶
於井底至九月井水暖早取出如生可五味治之而食¶
乾法將大筍生去尖銳頭中折之多鹽漬停久曝乾用¶
時久浸易水而漬作羮如新筍也¶
脯法作熟脯搥碎薑酢漬之火焙燥後盎中藏無令風¶
犯¶
㑹稽箭筍乾法多將小筍蒸後以鹽酢焙乾凡筍宜蒸¶
<pb:KR3j0185_WYG_106-37b>¶
味全今越箭乾為美啖也¶
結筍乾法秦隴已来出筍纖長土人用土鹽鹽乾結之¶
市于山東道浸而為臛菜甚美¶
取麻法南方作疎作扇作鞋取篁竹麻竹當其正月新¶
竹上表獨是筍下已成竹逐節斷重重起已入湯煮柔¶
韌作績纖疎作鞋隨意可也¶
　　四之事¶
竹之與筍蓋草木中之殊名親屬一物則其根葉密而¶
<pb:KR3j0185_WYG_106-38a>¶
堅其莖心空而直其枝背戻而裊其葉玲瓏而繁貞而¶
不剛柔而不屈居天下之大端貫四時而不易葉蓋得¶
氣之本也是故君子愛之壯者謂之竹弱者謂之筍厥¶
譬母子焉少慕長焉言其濟人之利博矣歴代文士名¶
而志之久則滋蔓以廣於後¶
　　神農　　　　周成王　　　周公¶
　　尹吉甫　　　子夏　　　　莊周¶
　　列禦寇　　　漢髙祖　　　東方朔¶
<pb:KR3j0185_WYG_106-38b>¶
　　張平子　　　馬援　　　　漢樂安相李尤¶
　　魏侍中王粲　王子平　　　晉潘岳¶
　　左太沖　　　王宣　　　　葛洪¶
　　陸雲　　　　丘道䕶　　　吳孟宗¶
　　王彪之　　　郭璞　　　　劉殷¶
　　丁古　　　　木𤣥虛　　　江逌¶
　　戴凱之　　　劉虚哲　　　沈道䖍¶
　　何隨　　　　齊陳后　　　明僧紹¶
<pb:KR3j0185_WYG_106-39a>¶
　　王儉　　　　梁簡文帝　　劉孝綽¶
　　范元琰　　　梁元帝　　　宗懍¶
　　陳江總　　　隂鏗　　　　蕭大圜¶
　　杜臺卿　　　北齊蕭慤　　唐楊師道¶
　　李淳風　　　道士吳筠　　叚成式¶
　　白居易　　　陳藏器　　　釋志徹¶
　　陸龜蒙　　　劉恂　　　　夏侯彪之¶
　　沈如琢　　　梁髙祖　　　林諝¶
<pb:KR3j0185_WYG_106-39b>¶
　　何光逺　　　程崇雅　　　范旻¶
神農本經中竹筍味甘主疾等居李英公本草同而廣¶
今詳神農作本經非也三五之世朴畧之風史氏不繁¶
紀録無見斯實後醫工知草木之性託名炎帝耳¶
周成王將崩命召畢率諸侯相康王作顧命篇云敷重¶
筍席(𤣥粉純/漆仍几)孔注篛竹云私宴之坐故席機質飾也說¶
筍席者多或云以篛竹為席今詳篛竹筍新成豈堪起¶
而為篾非篾安能織席此恐不然知用筍皮殻破而編¶
<pb:KR3j0185_WYG_106-40a>¶
簟也故尚書正義云取筍竹之皮以為席是也其正義¶
中不取筍皮皮短故連言筍竹之皮即筍成竹時其皮¶
長而勁可破織席明矣若取篛竹破以為篾而織者即¶
同前篾席也今尚質取筍皮織也一云如取長節筍新¶
成竹者起皮亦通而織但弱脆耳亦異前篾席此合質¶
素之義也¶
周公作周禮云加豆之實筍葅魚醢鄭𤣥注凡葅醢皆¶
以氣味相成其狀未聞箈葅鴈醢注箈箭萌¶
<pb:KR3j0185_WYG_106-40b>¶
尹吉甫作韓奕詩以美宣王能錫命諸侯其三章韓侯¶
出祖顯父餞之曰清酒百壺其殽維何炰鼈鮮魚其蔌¶
維何維筍及蒲¶
子夏作爾雅云筍竹萌䈚箭萌等按張揖諸儒說周公¶
作釋詁以訓成王一云子夏作釋訓叔孫通作釋言今¶
云皆子夏作前三篇後諸篇續加糅罔知也如言菖歜¶
豈可新制禮以諱事鬼神自犯父名而能訓子姪耶金¶
縢云惟爾元孫某不言發是也郭璞云興於中古而注¶
<pb:KR3j0185_WYG_106-41a>¶
張仲周宣王時賢臣自為函矢陸羽說茶引釋草而列¶
周公非也今筍列子夏亦未全是不知釋草木何人作¶
且引卜商為是¶
莊子說萬物皆出於機皆入於機一氣萬形有變化云¶
為死生互質者也故曰羊奚比乎不筍久竹生於青寧¶
列子云羊奚比生乎不筍久竹生青寧文意同莊子¶
漢髙祖為亭長乃以竹皮為冠令求盜卒往薛縣治冠¶
應劭注以竹始生皮作冠今鵲尾冠是也薛魯國縣有¶
<pb:KR3j0185_WYG_106-41b>¶
竹冠師故髙祖令往修治舊冠也賤而冠之及貴常冠¶
所謂劉氏冠是也¶
東方朔著神異經記周巡天下所見山海經所不載者¶
列之雖有而不論者亦列之說&KR0034;竹可以為船其子美¶
煮而食之可以亡創厲張茂先注子筍也惡厲創也¶
張平子作南都賦述南陽光武舊都也云春卵夏筍秋¶
韭冬菁¶
東漢馬援至荔浦見冬苞筍上言禹貢厥包橘柚疑謂¶
<pb:KR3j0185_WYG_106-42a>¶
是也¶
漢樂安相李尤字伯仁作七疑云橙醯筍葅¶
魏侍中王粲作釋云越鱊涼拘全筍葅菁¶
王子年拾遺記云蓬莱山有浮筠之簳葉青莖紫子如¶
大珠有青鸞棲其上下砂礰細如粉暴風至竹條翻起¶
拂細砂如雲霧仙者来觀戲焉風吹竹折如鐘磬之音¶
竹既如彼今詳萌謂仙筍矣¶
潘岳為河陽懐令頻宰三邑勤於政績為尚書郎廷尉¶
<pb:KR3j0185_WYG_106-42b>¶
評免官作閒居賦云青筍紫薑按筍不過縹緑賦言青¶
筍今是處竹萌多作青緑色非青碧色也¶
左太沖吳都賦云苞竹抽節往往縈結注苞謂筍苞皮¶
抽節謂長也¶
王宣居宇堂前有筍兩莖一日盜折而亡宣顧而不言¶
葛洪云吳景帝時戍將廣陵發一塚有人體如生人共¶
&KR1221;出死人懷中頽然出筍¶
陸雲字士龍為性喜笑笑林云漢人有適吳吳人設筍¶
<pb:KR3j0185_WYG_106-43a>¶
問是何物語曰竹也歸煮其牀簀而不熟乃謂其妻曰¶
吳人轣轆欺我如此¶
丘道䕶誄一道士曇諦曰梨柚薦甘蒲筍為䔩¶
孟宗字恭武江夏人為性至孝從李肅學其母為作厚¶
褥大被人問其母曰小兒無徳致客學者多貪故與為¶
廣被庶可氣類相接讀書不懈及長為朱據軍吏將母¶
在營既不得志遇夜雨屋漏因泣以謝母母勉之遷吳¶
縣令在官得物未寄母不先食及母卒母性嗜筍冬節¶
<pb:KR3j0185_WYG_106-43b>¶
將至宗乃入林哀泣筍為之生得以供祭¶
王彪之作閩中賦曰竹則苞甜亦苦縹箭班弓貟當函¶
矢桃枝育蟲緗箬素筍彤竿緑筒¶
郭璞字景純博物多識世謂無比作爾雅䈚箭萌注云¶
筍周禮䈚葅鴈醢又作菼薍其萌虇注云今江東呼蘆¶
筍為虇虇音繾綣之綣¶
晉劉殷年甫九歲孝性自然為曽祖母冬思筍殷泣而¶
獲供饋焉¶
<pb:KR3j0185_WYG_106-44a>¶
丁固仕吳性敦孝敬母甞思筍因遂泣竹生筍母子俱¶
大賢位至封公貴極人望¶
木𤣥虛著四明山記云雪竇山北嵓生石乳其峰非人¶
可升有毛竹銀筍詳其毛竹自生毛筍若銀筍即銀鑛¶
如筍然如池州山穴曽有懸囚人下窺至百餘尋後見¶
洞明煥遂手搴之得三數莖疑是此耶或云毛竹筍白¶
如銀未詳¶
江逌作竹賦云望春擢筍應秋發堅¶
<pb:KR3j0185_WYG_106-44b>¶
戴凱之作竹譜捜括竹類言有六十一焉筍類附在此¶
也又云䈄&KR3874;竹大如脚指蟲食其筍皮類繡甚可愛¶
宋劉虛哲性孝謹母疾篤禱祈備徧夢一黄衣翁曰汝¶
可取南山竹筍食之病立瘥驚覺俱依夢采南山竹筍¶
饋母食之病愈¶
宋沈道䖍人有抜屋後筍令人止之曰惜此筍欲成林¶
更有佳者相與乃令人買大筍送與之¶
何隨華陽國志云人有盜其園筍隨見挈屐而歸恐盜¶
<pb:KR3j0185_WYG_106-45a>¶
者見也¶
齊孝宣陳皇后性嗜筍鴨卵永明九年詔太廟祭后薦¶
筍鴨卵云¶
齊王儉贈髙士宗測蒲褥筍席¶
齊明僧紹字真承隱江東攝山齊太祖謂其弟慶符曰¶
卿兄髙尚朕雖不相接時通夢中焉遺紹竹根如意筍¶
籜冠太祖聞紹出遊定林寺囑沙門僧逺欲相接竟不¶
諧永明中徴不就而卒¶
<pb:KR3j0185_WYG_106-45b>¶
梁簡文帝七勵云澄瓊漿之素色雜金筍之甘葅又春¶
晚賦云望初篁之傍嶺愛新荷之發池¶
梁劉孝綽謝建安王餉米等啓傳教李孟孫宣教㫖垂¶
賜米酒瓜筍葅脯鮓茗至味芳雲杜潭抽節等¶
范元琰家有竹圃毎見人盜筍苦於過溝元琰伐樹為¶
橋與盜者過盜人感其情而息意不盜¶
梁元帝賦得竹詩曰作龍遷葛水為馬向并州柯亭臨¶
絶澗桃枝夾細流冠學芙蓉勢花堪威鳯遊略諸句冠¶
<pb:KR3j0185_WYG_106-46a>¶
學芙蓉勢亦筍皮冠也¶
梁宗懷作荆楚歲時記云五月民並斷竹筍為糭搏葉¶
插頭五絲繫臂謂為長命縷¶
陳江總嵗暮還宅詩曰悒然想泉石驅駕出中臺翫竹¶
春前筍驚花雪後梅¶
陳隂鏗侍宴賦得竹詩曰夾池一叢竹青翠不驚寒葉¶
醖宜城酒皮裁薛縣冠今詳隂鏗用漢髙祖往薛縣治¶
筍殻冠也¶
<pb:KR3j0185_WYG_106-46b>¶
隋蕭大圜竹花賦云洛下七賢湘中二女傾翠蓋之踟¶
蹰泛蓮洲之容與倜儻傲人便娟笑語拊嫰筍以含啼¶
顧貞筠而命醑¶
杜臺卿作淮賦云緑筒縹箭罕節疎目㯽榔之筍盛冬¶
所育¶
北齊蕭殻作春庭晚望詩曰春庭聊縱望春臺自相隱¶
忩梅落晚花池竹間初筍泉鳴知水急雲来覺山近不¶
愁花不飛只畏花飛盡¶
<pb:KR3j0185_WYG_106-47a>¶
唐楊師道春朝閑步詩偃沐乗閑豫清晨步北林池塘¶
藉芳草蘭蕙襲幽衿霧中分曉日花裏叫春禽野逕香¶
恒滿山階筍屢侵何須命輕蓋桃李自成隂¶
唐李淳風撰占夢書云夢折筍得財象也夢竹生筍者¶
欲有子息也或云周公占夢按周禮說六夢外故無委¶
曲而言今言李淳風亦恐非也何則言詞淺近妄說周¶
禮之名此且附李下耳¶
道士吳筠著竹賦云一筍明其𦙍嗣三節獲乎嬰兒¶
<pb:KR3j0185_WYG_106-47b>¶
段成式者唐相文昌之子著酉陽雜俎云張芬曽為南¶
康行軍曲藝過人力舉七尺碑趡鞠髙過半塔彈力五¶
斗常揀向陽巨筍纖以籠之隨長以土培之常留寸許¶
度計髙四尺數長久方除籠伐之一尺十節其色如金¶
塗壁方長彈子作天下太平字¶
唐白樂天作筍歌布在華裔¶
唐陳藏器明草木性本草拾神農陶𢎞景李世績之遺¶
事多說筍療治發害之性也¶
<pb:KR3j0185_WYG_106-48a>¶
釋志徹㑹昌年中於上元縣瓦官閣南有雙籠閉之忘¶
記歲月及詔折浮圖開之徹得筍筆(一作/筴)千餘頭中藏¶
者則大業拾遺藁也¶
唐僖宗朝陸龜蒙處士隱蘇臺甫里村亦號甫里先生¶
著筍賦云洪殺靡定方圓不均自注曰南方有方竹今¶
澧州游川鐵冶多方竹竹内實微通心若釵股許筍可¶
食亦實湘川人取竹作床椅有四稜上穿孔入當耳¶
劉恂唐昭宗朝出為廣州司馬官滿上京擾攘遂居南¶
<pb:KR3j0185_WYG_106-48b>¶
海作嶺表録云邕溪箣筍交廣挲摩筍¶
唐夏侯彪之上新繁令問里胥曰竹筍一錢幾莖對曰¶
五莖取十千買五萬莖謂之曰吾未要且寄林中養之¶
至秋竹成一竿十文遂成五十萬貪猥不道皆此類也¶
沈如琢成都人有孝行母患渴非時思桑椹苦求不遂¶
家東一樹生摘以奉母母渴愈及亡負土成墳廬於側¶
白鵠二棲于廬冬筍抽十莖天寶二年詔旌表¶
朱梁髙祖開平二年冬商州進筍以為瑞品詔賜太守¶
<pb:KR3j0185_WYG_106-49a>¶
幣帛¶
林諝著閩中記述風土所生竹二十許類筍附而云¶
何光逺作廣政録記孟氏有蜀時翰林學士徐光溥劉¶
侍郎羲度分直忽覩庭中筍迸出徐因題之劉性多譏¶
誚徐託土本是蜀人徐詩曰迸出班犀數十株更添幽¶
景向蓬壺出来似有凌雲勢用作丹梯得也無劉詩曰¶
徐徐出土非人種枝葉難投日月壺為是因縁生此地¶
從他長養譬如無二學士從此不睦¶
<pb:KR3j0185_WYG_106-49b>¶
程崇雅者遂州蓬山縣人有孝譽母患冬月思筍焚香¶
入林中哭泣感生大筍數株¶
范旻著邕管記有鹿頭筍諸色筍名類甚多不能備述¶
其名¶
　　五之雜説¶
凡草木受隂陽之氣從元和之主苟無範圍何大鈞鑄¶
形而相肖故云木實從核以求其種(柤為梨屬/枳為橘屬)草荂從¶
秀以求其醜(葦醜/苕)竹之醜節種(同蔗/屬也)厥性弱於木而強¶
<pb:KR3j0185_WYG_106-50a>¶
於草知非木實草木中之别類故爾雅曰如竹箭曰苞¶
(見釋/木也)篠箭(見釋/草也)亦言菜(筍為人之/所採取也)民間說竹有生日即¶
五月十三日也移竹栽取宜此日或于雨土虛鞭行明¶
年筍萌交出偷筍閭閻人隔垣籬必埋猫於家牆下明¶
年筍迸過矣¶
筍皮扇今江東人取苦竹筍皮厚可三分磔開一尺五¶
寸杉木為柄漆紙飾縁内書畫適意止不受彩耳¶
筍皮僧家多取苦筍殻裁為鞋屐中屜可隔足汗耳¶
<pb:KR3j0185_WYG_106-50b>¶
昔王子猷暫寄人家便令種竹或問暫居何煩子猷笑¶
曰何可一日無此君後代人謂竹都為此君今作譜者¶
可命筍為此君之子也¶
吾儕中有利口薄徒喜詆訶賢達曰汝是玉吾見汝作¶
石時汝是竹吾見汝作筍時¶
俗聞呼筍為龍孫若然者龍未聞化竹竹化為龍豈宜¶
言龍孫今詳理實竹為龍龍且不生筍故嘉言巧論呼¶
為龍孫耳¶
<pb:KR3j0185_WYG_106-51a>¶
或問筍有五色彰采否對曰江東黄筀閑居賦有青筍¶
閩中賦有素筍赤筍錢塘多紫桂筍自餘班狸緗縹不¶
可勝言大約不過青緑色¶
本草木性甲乙氣¶
愚著物類相感志常寄書問天目舊友問山中所出伊¶
僧嗜筍却迴詩云山中人事違天眼中修定(天目一/名天眼)我¶
本無根株只將筍為命¶
諺曰臘月煮筍羮大人道便是昔有新婦不得舅姑意¶
<pb:KR3j0185_WYG_106-51b>¶
凡所須索必昔時而逆意其婦善承須不違所要皆巧¶
圖與夫求變而副舅姑無以取責姑一日歳暮而索筍¶
羮婦答即煮供上妯娌問之曰今臘且盡何處求筍婦¶
曰且譍為貴以順攘逆責耳其實何從得筍姑聞而後¶
悔倍憐新婦故又諺曰恭敬不如從命受訓莫如從順¶
　¶
　¶
　說郛卷一百六上¶
#+PROPERTY: JUAN 卷一百六下
<pb:KR3j0185_WYG_106-52a>¶
欽定四庫全書¶
　說郛卷一百六下　　　　元　陶宗儀　撰¶
　　茹草紀事(林洪/)¶
孟子曰舜之飯糗茹草也若將終身焉¶
晉書曰昔張季鷹為齊王從事有蓴菜鱸魚之思遂解¶
官歸¶
東觀漢記曰王莽末南方枯旱民多餓羣入野澤掘鳬¶
茨食之¶
<pb:KR3j0185_WYG_106-52b>¶
荆楚歲時記曰九月九日事稱菰菜地菌之流作羮甚¶
美¶
又曰宗測字敬微南陽人宋徴士炳之孫自少静退不¶
樂人間量腹而進松术度形而衣薜蘿淡然已足屢徴¶
不就¶
北齊書曰王收字子深少孤獨種葵三畝被人盗之王¶
收密令人書葵葉下明旦市中看之遂得偷者¶
吳録曰陸遜諸葛瑾攻襄陽遜遣親人韓扁抄掠瑾聞¶
<pb:KR3j0185_WYG_106-53a>¶
之欲急去遜方催人種葑豆與諸將奕棊射戲如常¶
齊書曰武陵王煜性清簡尚書令王儉詣煜煜留儉設¶
食盤中菘菜䱒魚而已¶
又曰周顒清貧寡欲終年蔬食雖有妻子獨處小舍甚¶
機辯文惠太子問顒菜食何味最勝顒曰初春早韭秋¶
末晚菘¶
晉書曰石崇奴勝白奴常種羅勒胡荽不親不疎¶
杜工部秋日阮隱居詩曰致薤三十束¶
<pb:KR3j0185_WYG_106-53b>¶
漢書曰秦破趙遷卓氏曰吾聞㟭山之下沃壄下有踆鴟¶
至死不饑乃求逺遷致之臨邛富至童八百人¶
崔鴻蜀録曰李雄克成都衆甚飢餒乃將民就穀於郪¶
掘野芋而食之¶
崔瑗愛士好賔客盛脩肴膳殫極滋味不問餘産居常¶
疏食菜羮而已¶
吳書曰趙咨使魏魏人曰江東有耑蹄菜作若為食咨¶
曰當得倉鰷以作羮¶
<pb:KR3j0185_WYG_106-54a>¶
晉書曰桓温性儉毎讌唯下七尊伴菜菓而已¶
齊書曰周顒隱鍾山王儉謂曰卿在山中何所食答曰¶
赤米白鹽緑葵紫蓼¶
庾杲之字景行為世祖征虜功曹清貧食唯韭葅雜菜¶
之屬戲之曰誰言庾郎貧食葅常有二十七種韭言三¶
九也¶
列仙傳曰務光服蒲薤根¶
世說曰蘇峻亂庾公南奔見陶侃雅相重及食庾噉薤¶
<pb:KR3j0185_WYG_106-54b>¶
因留白陶問用此何為庾云故可種食陶尤歎¶
梁書曰沈顗逢齊末兵荒家人并日而食或有饋其粱¶
肉者閉門不受唯採蓴荇根供食以樵採自資¶
左傳曰王使周公閲来聘饗有昌歜¶
抱朴子曰韓終服菖蒲三十年身生毛日視書萬言皆¶
誦之冬袒不寒¶
風俗通曰南陽酈縣有甘谷谷水甘美云其山有大菊¶
水從山上流下得其滋液谷中有三十餘家不復穿井¶
<pb:KR3j0185_WYG_106-55a>¶
悉飲此水上壽百二三十中壽百餘下壽七八十者¶
宋玉賦主人女為炊彫胡飯¶
唐盧懷慎為相召客食曰爛蒸去毛莫拗折項客以為¶
非鵝即鴨也已而下粟米飯惟葫蘆一枚而已¶
三十國春秋曰劉殷字長盛七嵗喪其父哀毁踰禮曽¶
祖母王氏盛冬思堇殷入澤中慟哭有堇生焉得斛餘¶
青牛先生者字正方客三輔曉知星歴風角鳥情常食¶
青葙莞花年似五六十者¶
<pb:KR3j0185_WYG_106-56a>¶
　　藥譜(侯寜極/)¶
　苾芻清本良於醫藥數百品各以角貼所題名字詭¶
　異余大駭究其源底答言天成中進士侯寧極戲造¶
　藥譜一卷盡出新意改立别名因時多艱不傳于世¶
　余以禮求假録一通用娛閒暇¶
假君子(牽牛/)　　　　昌明童子(川烏頭/)¶
淡伯(厚朴/)　　　　　木叔(胡椒/)¶
雪眉同氣(白扁豆/)　　金丸使者(椒/)¶
<pb:KR3j0185_WYG_106-56b>¶
馘毒仙(預知子/)　　　貴老(陳皮/)¶
逺秀卿(沈香/)　　　　化米先生(神麯/)¶
九日三官(吳茱萸/)　　燄叟(硫黄/)¶
三閭小玉(白芷/)　　　中黄節士(麻黄/)¶
時美中(蒔蘆/)　　　導河掾(木猪苓/)¶
𠻳神(五味子/)　　　　曲方氏(防風/)¶
削堅中尉(三稜中/一作都)　　白天壽(吳术/)¶
洞庭奴隷(枳殻/)　　　黄英石(檀香/)¶
<pb:KR3j0185_WYG_106-57a>¶
緑劍真人(菖蒲/)　　　魏去疾(阿魏/)¶
禹孫(澤㵼/)　　　　　槖籥尊師(僊靈脾/)¶
風稜御史(史君子/)　　雪如来(白蔗/)¶
風味團頭(縮砂/)　　　郝肺侯(款冬花/)¶
骨鯁元君(萆薢/)　　　苦督郵(黄芩/)¶
調睡參軍(酸棗仁/)　　黒司命(從容/)¶
知微老(白薇/)　　　　太清尊者(朴硝/)¶
既濟公(升麻/)　　　　冷翠金剛(石楠葉/)¶
<pb:KR3j0185_WYG_106-57b>¶
脫桃嬰兒(桃仁/)　　　□翁(訶梨勒/)¶
抱靈居士(香附子/)　　隨陽給事中(甘遂/)¶
斜枝大夫(草龍胆/)　　野文(白頭翁/)¶
建陽八座(蛇床子/)　　𤣥房仲長統(皂莢/)¶
藂生藥王(覆盆子/)　　仁棗(川練子/)¶
石仲寧(滑石/)　　　　命門録事(安息香/)¶
隱上座(郁李仁/)　　　水狀元(紫蘇/)¶
飛風道者(牙/)硝　　　帝膏(蘇合香/)¶
<pb:KR3j0185_WYG_106-58a>¶
畢和尚(畢澄茄/)　　　金山力士(自然銅/)¶
麝男(甘松/)　　　　　冰喉尉(薄荷/)¶
草東牀(大腹皮/)　　　腎曹都尉(葫蘆巴/)¶
壽祖(威靈仙/)　　　　玲瓏霍去病(藿香/)¶
千眼油(蕤人/)　　　　延年卷雪(桑白皮/)¶
水銀腊(輕粉/)　　　　黄香影子(梔子/)¶
六亭劑(五味子/)　　　顯明犯(阿膠/)¶
出様珊瑚(木通/)　　　中央粉(蒲黄/)¶
<pb:KR3j0185_WYG_106-58b>¶
瘡帚何首烏　　　　支解香(丁香/)¶
洗瘴丹㯽榔　　　　海腊(麒麟竭/)¶
水磨橄㰖(金鈴子/)　　無名印(地榆/)¶
無憂扇(枇杷葉/)　　　鬼木串(槐角/)¶
黒煞星(夜明砂/)　　　續命筒(乾漆/)¶
蠻龍舌血(没藥/)　　　羽化魁(五加皮/)¶
清涼種(香薷/)　　　　度厄錢(連翹/)¶
湯主(山茱茰/)　　　　聖蘢鬆(瞿麥/)¶
<pb:KR3j0185_WYG_106-59a>¶
翻胃木(常山/)　　　　醒心杖(逺志/)¶
玉皇瓜(馬兠鈴/)　　　偷蜜珊瑚(甘草/)¶
徳兒(杏仁/)　　　　　混沌螟蛉(寄生/)¶
永嘉聖脯(乾薑/)　　　紅心石(赤石脂/)¶
藥本(五靈脂/)　　　　靜風尾(荆芥/)¶
正坐丹砂(附子/)　　　迎陽子(兔絲子/)¶
山屠(黄蘗/)　　　　　脾家瑞氣(肉荳䓻/)¶
甜面淳于(蜜陀僧/)　　剔骨香(青皮/)¶
<pb:KR3j0185_WYG_106-59b>¶
痰宫霹靂(半夏/)　　　玉虛飯(龍腦/)¶
鎻眉根(苦參/)　　　　黒龍衣(鼈甲/)¶
小帝青(青鹽/)　　　　百辣雲(生薑/)¶
縷帶米(麥蘖/)　　　　半夏精(天南星/)¶
夜金(雄黄/)　　　　　沙田髓(黄精/)¶
無聲虎(大黄/)　　　　小昌明(草烏頭/)¶
草兵(巴豆/)　　　　　巢烟九助(烏梅/)¶
百子堂(草果子/)　　　皺靣還丹(人參/)¶
<pb:KR3j0185_WYG_106-60a>¶
琥珀孫(松脂/)　　　　賊參(薺苨/)¶
不死麵(茯苓/)　　　　火泉(竹汁/)¶
比日沈香(烏藥/)　　　陸續丸(蔓荆子/)¶
地白(瓜婁根/)　　　　天豆(破故紙/)¶
滴膽芝(黄連/)　　　　新羅白肉(白附子/)¶
痩香嬌(丁黄一/作丁香)　　　破闗符(蓬莪术/)¶
王絲皮(杜仲一作/王孫犮)　　血櫃(牡丹皮/)¶
川元蠢(川芎一/作几元)　　　九女春(鹿茸/)¶
<pb:KR3j0185_WYG_106-60b>¶
百藥綿(黄耆/)　　　　英華庫(益智/)¶
通天拄杖(牛膝/)　　　赤天佩(姜黄/)¶
丹田霖雨(巴㦸/)　　　百丈鬚(石斛/)¶
飛天蕊(旋蕧花/)　　　安神隊杖(麥門冬/)¶
鄆芝(天麻/)　　　　　錦繡根(芍藥/)¶
草魚目(薏苡仁/)　　　茅君寶(箧蒼术/)¶
尉陀生(桂/)　　　　　鍊形松子(柏子仁/)¶
蘆頭豹子(柴胡/)　　　丑寶(牛黄/)¶
<pb:KR3j0185_WYG_106-61a>¶
肚裏屏風(艾/)　　　　九畹菜(澤蘭/)¶
女二天(當歸/)　　　　天通緑(木香/)¶
旱水晶(鵬歸一/作硼砂)　　　還元大品(地黄/)¶
兩平章(羌活/)　　　　死冰(白殭蠶/)¶
一寸樓臺(蜂窠/)　　　三尺籙(枸杞/)¶
無情手碙砂　　　　抜萃團(麝香/)¶
緑鬚薑(細辛/)　　　　笑靨金(菊花/)¶
走根梅(乾葛/)　　　　八月珠(茴香/)¶
<pb:KR3j0185_WYG_106-61b>¶
銀條徳星(山藥/)　　　埋光烏藥(良薑/)¶
椹聖(畢撥/)　　　　　破軍殺(大㦸/)¶
吉祥杵(桔梗/)　　　　金母蛻(鬰金/)¶
線子檀(芽香/)　　　　良醫七首(葶藶/)¶
產家大器(秦艽/)　　　滴金卯(延胡索/)¶
鬼丹(蘆苓一作盧/㑹鬼一作鬼)　　宜州様子(白荳䓻/)¶
瓦壠班(貝母/)　　　　孝梗(知母/)¶
萬金茸(紫菀/)　　　　秦尖(蒺蔾/)¶
<pb:KR3j0185_WYG_106-62a>¶
西天蔓(前胡/)　　　　蕨臣(卷栢/)¶
五福臠(白歛/)　　　　保生藂(藁本/)¶
狨奴(狗脊/)　　　　　蒜腦藷(百合/)¶
備身弩(芫花/)　　　　玉靈片(石膏/)¶
<pb:KR3j0185_WYG_106-63a>¶
　　藥録(李當之/)¶
㯽榔一名賔門¶
菥蓂一名折目一名榮冥一名馬駒¶
石流黄味酸生谷中治婦人隂蝕疽痔作金銀物生東¶
海¶
石流青白色主益肝氣明目¶
石流赤生羌道山谷¶
陽起石一名白石味酸微温生山谷治崩中補足肉攣¶
<pb:KR3j0185_WYG_106-63b>¶
藏中血結氣寒熱腸痛漏下無子隂陽不合生齊地¶
陽起石神農扁鵲酸無毒桐君雷公岐伯無毒李氏小¶
寒或生太山或陽起山採無時¶
牆蘼虋冬也條谷之山草多虋冬¶
赤須子豊人好食天門冬齒落更生¶
甘始者太原人服天門冬在人間三百餘年¶
天門冬莖間有茨而葉滑曰郗體一名顛蕀根以浣縑¶
素白越人名為浣草似天門冬而非也凡服此見試浣¶
<pb:KR3j0185_WYG_106-64a>¶
衣如法者便非天門冬¶
杜子服天門冬御十八妾有子百四十人日行三百里¶
石膽一名畢石一名君石出秦州羌道山谷大石間或¶
出句青山其為石也青色多白文易破狀如空青能化¶
鐵為銅合名金銀煉餌食之不老¶
石肺一名石肝黒澤有赤文如肺肝置水中即乾濡主¶
益氣明目生水中¶
石脾一名胃口一名胃石一名腎石赤文治胃中寒¶
<pb:KR3j0185_WYG_106-65a>¶
　　何首烏録(李翺/)¶
僧文象好養生術元和七年三月十八日朝茅山遇老¶
人於華陽洞口告僧曰汝有仙相吾授汝祕方有何首¶
烏者順州南河縣人祖能嗣本名田兒天生閹嗜酒年¶
五十八因醉夜歸卧野中及醒見田中有藤兩本相逺¶
三尺苗蔓相交久乃解解合三四心異之遂掘根持問¶
村野人無能名曝而乾之有鄉人袁良戲而曰汝閹也¶
汝老無子此藤異而夜以合其神藥汝盍餌之田兒乃¶
<pb:KR3j0185_WYG_106-65b>¶
篩末酒服經七宿忽思人道累旬力輕健慾不制遂娶¶
寡媍曽氏田兒因甞餌之加飡兩錢七百餘日舊疾皆¶
愈反有少容遂生男鄉人異之十年生數男俱號為藥¶
告田兒曰此交藤也服之可夀百六十歲而古方本草¶
不載吾傳於師亦得之於南河吾服之遂有子吾本好¶
静以此藥害於静因絶不服汝偶餌之乃天幸因為田¶
兒盡記其功而改田兒名能嗣焉能嗣年百六十歲乃卒¶
男女一十九人子庭服亦年百六十歲男女三十人孫¶
<pb:KR3j0185_WYG_106-66a>¶
首烏服之年百三十嵗男女二十一人安期叙交藤云¶
交藤味甘温無毒主五痔腰腹中宿疾㾉氣長筋益精¶
令人多子能食益氣力長膚延年一名野苗一名交莖¶
一名夜合一名地精一名桃栁藤生順州南河縣田中¶
嶺南諸州往往有之其苗大如木藁光澤形如桃栁其¶
葉皆偏獨單背生不相對有雌雄雄者苗色黄白雌者¶
黄赤其生相逺夜則苗蔓交或隱化不見春末夏中初¶
秋三時候晴明日兼雌雄採之烈日曝乾散服酒下良¶
<pb:KR3j0185_WYG_106-66b>¶
採時盡其根勿洗承潤以布帛拭去泥土勿損皮密器¶
貯之毎月再曝凡服偶日二四六八十日服訖以衣服¶
汗出導引尤忌猪羊肉血老人言訖遂别去其行如疾¶
風浙東知院殿中孟侍御識何首烏甞餌其藥言其功¶
如所傳出賔州牛頭山苖如萆薢蔓生根如柸拳削去¶
黒皮生啖之南人因呼為何首烏焉元和八年八月録¶
<pb:KR3j0185_WYG_106-67a>¶
　　彰明附子記(楊天惠/)¶
綿州故漢地廣領縣八惟彰明出附子彰明領鄉二十¶
惟赤水亷水㑹昌昌明宜附子總四鄉之地為田五百二¶
十頃有竒然稅稻之田五菽粟之田三而附子之田止¶
居其二焉合四鄉之産得附子一十六萬斤已上然赤¶
水為多亷水次之而會昌昌明所出微甚凡上農夫嵗以¶
善田代處前期輙空田一再耕之蒔薺麥若巢糜其中¶
比苖稍壯并根葉耨覆上下後耕如初乃布種毎畝用¶
<pb:KR3j0185_WYG_106-67b>¶
牛十耦用糞五十斛七寸為壠五寸為符終畆為符二¶
十為壠千二百壠從無衡深亦如之又以其餘為溝為¶
涂春陽憤盈丁壯畢出疏整符壠以需風雨雨過輙振¶
拂而駢持之既又挽艸為援以御短日其用工力比它¶
田十倍然其歲獲亦倍稱成之凡四鄉度用種千斛以¶
上出龍安及龍州齊歸木閑青搥小平者良其播種以¶
冬盡十一月止采擷以秋盡九月止其莖類野艾而澤¶
其葉類地麻而厚其花紫葉黄蕤長苞而圓其蓋其實¶
<pb:KR3j0185_WYG_106-68a>¶
之美惡視功之勤寙以故富室之入常美貧者雖接畛¶
或不盡然又有七月采者謂之早水拳縮而小蓋附子¶
之未成者然此物謂畏惡猥多不能常熟或種美而苖¶
不茂或苗秀而不充或以釀而腐或以暴而攣若有物¶
焉隂為之故園人將采常禱於神或目為藥妖云其釀¶
法用醢醅安密室淹覆彌月乃發以時暴涼久乾定方¶
出壤時其大有如拳者已定不輙盈掘故及兩者極難¶
得蓋附子之品有七實本同而末異其種之化為烏頭¶
<pb:KR3j0185_WYG_106-68b>¶
附烏頭而傍生者為附子又左右附而偶生者為萴子¶
又附而長者為天雄又附而尖者為天佳又附而上者¶
為萴子又附而散者為漏藍出皆脈胳連貫如子附母¶
而附子以貴故獨專附名自餘不得與焉凡種一而子¶
六七以上則其實皆小種一而子二三則其實稍大種¶
一而子特生則其實特大此其凡也附子之形以蹲坐¶
正節角少為上有節氣多䑕乳香次之形不正而傷缺¶
風皺者為下附子之色以花白為上鐵色次之青緑為¶
<pb:KR3j0185_WYG_106-69a>¶
下天雄烏頭天佳以豐實過掘為勝而漏藍側子園人¶
以乞役夫不足數也大率蜀人人餌附子者少惟陜輔¶
閩浙宜之陜輔之賈纔市其下者閩浙之賈纔市其中¶
者其上品則皆士大夫求之蓋貴人金多喜竒故非得¶
大者不厭然土人有知藥者云小者固難用要之半兩¶
以上皆良不必及兩乃可此言近之按本經及志載附¶
子出犍為山谷及在山南嵩髙齊魯間以今攷之皆無¶
有誤矣又曰春采為烏頭冬采為附子大謬又云附子¶
<pb:KR3j0185_WYG_106-69b>¶
八角者良其角為側子愈大謬與余所聞絶異豈所謂¶
盡信書不如無書者類耶以上皆楊說古涪既删取其¶
略著于篇然又云天雄與附子類同而種殊附子種近¶
類漏藍天雄種如香附子凡種必取土為槽作傾邪之¶
處勢下廣而上狭寘種其間其先也與附子絶不類雖¶
物性使然亦人力有以使之此又楊說所不及也審如¶
志言則附子與天雄非一本矣楊說失之本草圖經與¶
此小異廣雅云奚素毒附子也一嵗為萴(與側/同)子二嵗¶
<pb:KR3j0185_WYG_106-70a>¶
為烏喙三嵗為附子四嵗為烏頭五嵗為天雄蓋亦不¶
然萴子天雄漏藍三物本草皆不著張華博物志又云¶
烏頭天雄附子一物春秋冬夏味各異也¶
<pb:KR3j0185_WYG_106-71a>¶
　　種樹書(郭槖駝/)¶
　　木¶
凡木皆有雌雄雄者多不實可鑿作方寸穴取雌木填¶
之乃實凡木擣麻餅雜糞灰壅之則枝葉茂¶
冬青樹凋瘁以猪糞壅之則茂一說猪溺灌之¶
凡木早晚以水沃其上以唧筒唧水其上¶
移樹木用穀調泥漿水於根下日沃之再無有不活者¶
插杉枝用驚蟄前後五日斬新枝鋤開根入枝下泥杵¶
<pb:KR3j0185_WYG_106-71b>¶
𦂳視天隂則挿挿了遇雨十分無雨即有分數¶
草木羊食者不長¶
栽松時去松中大根唯留四傍鬚根則無不偃蓋一年¶
之計種之以竹十年之計種之以木¶
凡移樹不要傷根鬚須濶垜不可去土恐傷根諺云移¶
樹無時莫教樹知¶
松必用春後社前帶土栽培百株百活舎此時決無生¶
理也¶
<pb:KR3j0185_WYG_106-72a>¶
春分後勿種松秋分後方宜種不獨松為然¶
種松法大槩與竹同只要根實不令動搖自然活今移¶
樹者以小牌記取南枝不若先鑿窟沃水澆泥方栽築¶
令實不可踏仍多以木扶之恐風搖動其顛則根搖雖¶
尺許之木亦不活根不揺雖大可活更莖上無使枝葉¶
繁則不招風¶
種一切樹大枝向南栽亦向南¶
凡樹要移當三年一樹得掘而枯然未可一槩論若以¶
<pb:KR3j0185_WYG_106-72b>¶
桂為丁在下釘則枯在上磑則茂¶
順挿為栁倒挿為楊¶
木自南而北多枯寒而不枯只於臘月去根旁土麥穰¶
厚覆之燃火深培如故則不過一二年皆結實若嵗用¶
此法則南北不殊猶人炷艾耳¶
種木無時戴毛蟲於根下皮以甘草末擦之亦佳¶
種水楊須先用木樁釘穴方入楊庶不損皮易長臘月¶
二十四日種楊樹不生蟲¶
<pb:KR3j0185_WYG_106-73a>¶
斫松樹五更初斫倒便削去皮則無白螘猶須擇血忌¶
日以斧敲之云今日血忌則白螘自出¶
黄梔子候其大時摘青者晒收至黄熟則能消化水矣¶
元日天未明將火把於園中百樹上從頭用火燎過可¶
免百蟲食葉之患¶
頻婆樹冬花夏子¶
種栁取青嫩枝條如臂大長六七尺燒下二三寸埋二尺以上¶
種青桐九月収子二三月作畦種之治畦下水¶
<pb:KR3j0185_WYG_106-73b>¶
　　　桑¶
種桑取椹子淘浄暴乾熟耕地畦種¶
榖樹上接桑其葉肥大桑上接梨脆美而甘撒子種桑¶
不若壓條而分根莖¶
雞脚桑葉花而薄得繭薄而絲少¶
白桑葉大如掌而厚得繭厚而堅絲每倍常桑葉生黄¶
衣而皺者號曰金桑非特蠶不食而木亦將槁腐矣¶
先椹而後葉者葉必少¶
<pb:KR3j0185_WYG_106-74a>¶
浙間植桑斬其葉而植之謂之稼桑却以螺殻覆其頂¶
恐梅雨侵損其皮故也二年即盛¶
常以三月三日雨卜桑葉之貴賤諺云雨打石頭徧桑¶
葉三錢片或曰四日尤甚杭州人云三日尚可四日殺¶
我言四日雨尤貴¶
午日不得鋤桑園¶
有柘蠶食柘而早繭¶
葉濕不可飼蠶雨中採至必拭令乾恐有傷也¶
<pb:KR3j0185_WYG_106-74b>¶
　　竹¶
冬至前後各半月不可種植葢天地閉塞而成冬種之¶
必死¶
種時斬去梢仍為架扶之使根不搖易活又法三兩竿¶
作一本移葢其根自相持則尤易活也或云不須斬梢¶
只作兩重架尤妙¶
種竹處當積土令稍髙於傍地二三尺則雨潦不侵損¶
錢塘人謂之竹脚¶
<pb:KR3j0185_WYG_106-75a>¶
竹有花輙槁死結實如稗謂之竹米一竿如此則久之¶
滿林皆然其治法於初米時擇一竿稍大者截去近根¶
三尺許通其節以糞之則止¶
竹林中有樹切勿去之蓋竹為樹枝所礙雖風雪不復¶
欹斜筀竹根多穿害堦砌惟聚皂筴刺埋土中障之根¶
則不過栽油麻萁尤妙¶
凡種竹正二月劚取西南根於東北角種其鞭自然行¶
西南蓋竹性向西南行也諺云東家種竹西家種地若¶
<pb:KR3j0185_WYG_106-75b>¶
得死猫埋其下其竹尤盛種竹有醉日即五月十三日¶
也¶
種竹若用鋤頭打實土則笋生遲¶
種竹不去條則林外向陽者三二年間便有大竹諺云¶
栽竹無時雨過便移多留宿土切記南枝如要不間年¶
不出笋用本命日於正月一日二月二日也¶
又云種竹須濶掘溝用礱糠和泥抱根然後用淨土傅¶
其上或鋪少大麥於其中令竹根著麥上以土蓋之其¶
<pb:KR3j0185_WYG_106-76a>¶
根易行¶
志林云竹有雌雄雌者多笋故種竹半擇雌者物不逃¶
於隂陽可不信與凡欲識雌雄當自根上第一枝觀之¶
雙枝是雌即出笋若獨枝者是雄¶
種竹法擇大竹就根上去三四寸許截斷之去其上不¶
用只以竹根截處打通節實以硫黄末顛倒種之第一¶
年生一竹隨即去之次年亦去之至第三年生竹其大¶
如所種者¶
<pb:KR3j0185_WYG_106-76b>¶
種竹用舊茅茨夹土則竹根尋地脈而生竹有六十年¶
數便生花¶
竹以三伏内及臘月砍者不蛀¶
竹留三去四蓋三年留四年者伐去¶
月菴種竹法先鋤其地深三尺濶一尺五寸將馬糞乾¶
者和細泥并土填一尺髙令人於其上踏熟或無馬糞¶
以礱糠代之夏月令稀冬月令稠然後種竹須三四莖¶
作一叢者淺栽為佳上多用河泥葢之斫去竹稍裝架¶
<pb:KR3j0185_WYG_106-77a>¶
地廣宜種筀竹亭檻間宜種筋竹至次年八月方可去¶
篠竹¶
竹與菊根皆長向上添泥覆之為佳¶
又七月間移竹無不活者¶
　　果¶
栗採時要得披殘明年其枝葉益茂¶
桃樹接李枝則紅而甘¶
桃實自乾不落者名桃梟¶
<pb:KR3j0185_WYG_106-77b>¶
柿樹接桃枝則為金桃¶
李樹接桃枝則為李桃¶
南方柑橘雖多然亦畏霜不甚收惟洞庭霜雖多無所¶
損橘最佳嵗收不耗正謂此焉以死䑕浸溺缸内候䑕¶
浮取埋橘樹根下次年必盛涅槃經云如橘得䑕其果¶
子多¶
柑樹為蟲所食取螘窠於其上則蟲自去¶
桃李銀杏栽帶子向上者個個生向下者少¶
<pb:KR3j0185_WYG_106-78a>¶
葡萄欲其肉實當栽於棗樹之旁於春鑚棗樹上作竅¶
子引葡萄枝入竅中透出至二三年其枝既長大塞滿¶
樹竅便可斫去葡萄根託棗根以生便得肉實如棗北¶
地皆如此法種¶
銀杏樹有雌雄雄者有三稜雌者有二稜合二者種之¶
或在池邊能結子而茂葢臨池照影亦生也¶
果樹有蠧出者以芫花納孔中即止或納百部葉¶
鑿果樹納少鍾乳粉則子多且美又樹老以鍾乳末和¶
<pb:KR3j0185_WYG_106-78b>¶
泥於根上掲去皮抹之復茂¶
凡接矮果及花用好黄泥晒乾篩過以小便浸之又晒¶
乾篩過再浸之凡十餘度以泥封樹皮用竹筒破兩半¶
根裹之則根立生次年斷其皮截根栽之¶
桑上接梅梅則不酸¶
桑上接梨則脆而甘美¶
果實異常者根下必有毒蛇切不可食¶
果木有蟲蠧處以杉木削小丁塞之其蟲立死¶
<pb:KR3j0185_WYG_106-79a>¶
生人髪挂樹上鳥不敢食其實¶
接樹須取向南隔下者接之則著子多¶
凡種樹宜在望前在望後少實¶
花果樹如曽經孝子及孕婦手折則數年不著花或不¶
甚結子¶
果子先被人盜喫一枚飛禽便来喫¶
凡果木未全熟時摘若熟了即抽過筋脈来嵗必不盛¶
果實凡經數次接者核小但其核不可種耳¶
<pb:KR3j0185_WYG_106-79b>¶
河隂石榴名三十八者其中只有三十八粒子¶
橄欖將熟以竹釘釘之或納少許鹽於皮下其實盡落¶
柿子接及三次則全無核¶
桃樹過春以刀疎斫之則穰出而不蛀¶
桃實太繁則多墜以刀横斫其榦數下乃止社日令人¶
摏桃樹下則結實牢¶
凡果不牢者宜社日樁其根¶
三月上旬斫取果木好直枝如大胟指大長五寸許納¶
<pb:KR3j0185_WYG_106-80a>¶
芋魁中種之或大蔓菁根亦可用勝種核者種核三四¶
年乃如此大耳¶
桃李蛀者以煮猪頭汁冷澆之即不蛀¶
桃者五行之精制百鬼謂之仙木¶
凡果實初熟用雙手摘則年年生果見麝香熏則花不¶
結子種甘蔗必用猪毛和土則長梅樹接桃則脆桃樹接¶
杏則大¶
桃熟時牆面暖處寛深為坑收濕牛糞納坑中收好桃¶
<pb:KR3j0185_WYG_106-80b>¶
核十數枚尖頭向上坑中糞土葢厚一尺深春芽生和¶
土移種之¶
果樹生小青蟲虰蜻盼挂樹自無¶
凡樹木當元日日未出時以斧斑駁椎接棗李等樹謂¶
之嫁樹¶
種石榴取直枝如胟指大斬一尺長八九條共為一科¶
燒二頭二寸作坑深一尺條口徑一尺豎枝坑畔圍布¶
令匀置枯骨姜石於枝間下土令實一重骨石一重土¶
<pb:KR3j0185_WYG_106-81a>¶
出枝頭一寸水澆即生又以骨石置枝間即茂杏熟間¶
時取核納糞中至春既生則移栽實地既移不得更移¶
凡移大梅樹去其枝梢大其根盤沃以溝泥無不活者¶
生龍眼沸湯内淖過食之能健脾¶
柿子尚生㬠之即熟¶
凡果須候肉爛和核種之否則不類其種¶
柑橘橙等於根棘上接者易活¶
林檎蛀以鐵線尋竅内鑽刺用百部杉木釘塞之如生¶
<pb:KR3j0185_WYG_106-81b>¶
毛蟲以魚腥水潑根活埋蚕蛾於地下¶
　　糓麥¶
凡種五穀用成收滿平定日為佳小豆忌卯稻麻忌辰¶
禾忌丙黍忌丑秫忌寅未小麥忌戌大麥忌子大豆忌¶
申凡九穀不避忌日種之多傷敗¶
種諸豆子油麻大麻等若不及時去草必為草所蠧耗¶
雖結實亦不多諺云麻耘地豆耘花麻須初生時耘豆¶
雖開花亦可耘¶
<pb:KR3j0185_WYG_106-82a>¶
種菉豆地宜痩¶
臘日種麥及豆来年必熟麥麥苗盛時須使人縱牧於¶
其間令稍實則其收倍多麥屬陽故宜乾原稻屬隂故¶
宜水澤¶
小麥不過冬大麥不過年¶
麥最宜雪諺云冬無雪麥不結¶
種麥之法土欲細溝欲深耙欲輕撒欲匀晒麥之法宜¶
烈日之中乗熱而收仍用蒼耳葉或麻葉碎雜其中則¶
<pb:KR3j0185_WYG_106-82b>¶
免化蛾¶
　　菜¶
茄子開花時取葉布路旁以灰圍之結子加倍謂之嫁¶
茄¶
種香菜常以洗魚水澆之則香而茂¶
種茄子時初見根處擘開納硫一星以泥培之結子倍¶
多其大如盞味甘而益人¶
菠薐過月朔乃生今月初一二間種與二十七八間種¶
<pb:KR3j0185_WYG_106-83a>¶
者皆過来月初一乃生驗之信然葢菠薐西國菜也¶
生菜種之不拘時纔盡即下種亦便出諺云生菜不離¶
園以不時而出也¶
香菜與土龍朏不得用糞澆澆則不香只以溝泥水米¶
泔汁澆之佳¶
茭白根逐年移動生者不灰¶
甜瓜生者以鮝魚骨挿頂上則蒂落而易熟¶
冬瓜正月晦日傍牆區種之圓三寸深五寸著糞種之¶
<pb:KR3j0185_WYG_106-83b>¶
種韭之畦欲深下水和糞初嵗惟一剪每剪即加糞惟¶
深其畦為容糞也¶
茄著五葉因雨栽之¶
種蘿蔔宜沙壖地五月犁五六遍六月六日種鋤不厭¶
多稠即少種¶
種芋根欲深斲其葉以覆其上旱則澆之有草鋤去之¶
種枸杞法秋冬間收子於水盆中挼取曝乾春熟地作¶
畦畦中去五寸土勾作壟壟中縛草稕如臂長與壟等¶
<pb:KR3j0185_WYG_106-84a>¶
即以泥塗草稕上以枸杞子布於泥上以細土葢令遍¶
又以爛牛糞一重又以土一重令畦平待苗出水澆堪¶
喫便剪¶
又法枸杞可以挿種¶
　　花¶
凡接牡丹須令人看視之如一接活者逐嵗有花如初¶
接不活削去再接只當年有花牡丹花上穴如針孔乃¶
蟲所藏處花工謂之氣倉以大針㸃硫黄末針之蟲乃¶
<pb:KR3j0185_WYG_106-84b>¶
死或以百部草塞之牡丹千葉者蜀人號為京花謂洛¶
陽種也單葉者只號為川花又曰山丹又曰山花¶
菜園中間種牡丹芍藥最茂¶
牡丹芍藥不可置木檞中不耐久須要避風處¶
海棠花欲其鮮而盛於冬至日早以糖水澆根下¶
立春若是子日於茄根上接牡丹花不出一月即爛漫¶
初春掘藕節藕頭著泥中種之當年著花¶
以蓮菂投靛瓮中經年移種發碧花¶
<pb:KR3j0185_WYG_106-85a>¶
種蓮須先以羊糞壌地於立夏前兩三日種當年便著¶
花又法用五月二十日移深種蓮柄長者以竹杖挟之¶
無不活者¶
種藕以酒糟塗之則盛¶
月桂花葉常若蟲食者以魚腥水澆之乃止¶
李贊皇花木記云凡草木以海為名者悉從海外来如¶
海棠之類是也¶
瑞香花惡濕日不得頻沃以水宜用小便可殺蚯蚓或¶
<pb:KR3j0185_WYG_106-85b>¶
從花脚澆之則葉緑又用梳頭垢膩根上有日色即覆¶
之¶
雞糞壅茉莉則盛壅百合則甚滋生¶
用燖猪湯澆茉莉素馨花則肥¶
催花法用馬糞浸水前一日澆之三四日方開者次日¶
盡開¶
木犀接石榴開花必紅¶
花木接者移種須令接頭在土外¶
<pb:KR3j0185_WYG_106-86a>¶
灌溉花木各自不同木犀當用猪糞瑞香當用燖猪湯¶
葡萄當用米泔水肉汁尤妙花木有不宜用糞穢者甚¶
多尤宜審問用之非其宜立槁¶
園圃中四旁宜種決明草則虵不敢入¶
凡接花木雖已接活内有脂力未全包生接頭處切要¶
愛䕶如梅雨浸其皮必不活¶
濯洗布衣灰汁澆瑞香必能去蚯蚓且肥花以瑞香根¶
甜灰汁則蚯蚓不食而衣垢又自肥也¶
<pb:KR3j0185_WYG_106-86b>¶
芙蓉未開隔夜以靛水調紙蘸花蕊上以紙裹蕊口花¶
開成碧色花五色皆可染¶
黄白二菊各披去一邊皮用麻皮扎合其花半黄白色¶
棘能辟霜花果藝棘園中即茂¶
鸎粟九月九日及中秋夜種之花必大子必滿¶
凡種花木須冬至後立春前斫直接有鶴膝如大胟指¶
者長二尺許扎于芋魁中掘令寛調泥漿細切生蔥一¶
束攪於泥中以細土覆之勿令實當有花次年結實¶
<pb:KR3j0185_WYG_106-87a>¶
牡丹著蕊如彈子大時試捻十朶中必有三兩朶不實¶
者去之庶不奪他花力¶
凡種好花木其旁須種葱薤之類免麝香觸也¶
種花藥處栽數株蒜遇麝香則不損¶
種蘭蕙忌洒水¶
凡種花欲得花多須用肥土秋冬間壅根春来著花自¶
然盛以猪糞和土令發熱為肥土木犀葉有齒如鋸其¶
紋亦麄澀者乃香有一等葉光澤者殊無香也又有一¶
<pb:KR3j0185_WYG_106-87b>¶
等花極白者亦無香蘭亦如之¶
冬間花瓶多凍破以爐灰置瓶中則不凍或用硫黄置¶
瓶内亦得¶
芍藥牡丹摘下燒其柄挿瓶中後用其柄以蠟封之尤¶
妙¶
苦楝樹上接梅花則成墨梅¶
海棠候花謝結子剪去来年花盛無葉¶
凡花木有直根一條謂之命根趂小栽時便盤了或以¶
<pb:KR3j0185_WYG_106-88a>¶
磚石承之勿令生下則他日易移¶
凡花皆宜春種惟牡丹宜秋社前後種接¶
種水仙詩訣云六月不在土七月不在房栽向東籬下¶
花開朶朶香¶
　¶
　¶
　¶
　¶
<pb:KR3j0185_WYG_106-88b>¶
　¶
　¶
　¶
　¶
　¶
　¶
　¶
　説郛卷一百六下¶
