# -*- mode: mandoku-view; -*-
#+TITLE: 說郛
#+DATE: 2015-08-24 23:26:52.402895
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷十上
<pb:KR3j0185_WYG_010-1a>¶
欽定四庫全書¶
　說郛卷十上　　　　　　明　陶宗儀　撰¶
　　正朔考(魏了翁/)¶
七月陳王業也¶
七月之詩大㮣述天時以勤民事也先儒謂七月一詩¶
皆以夏正為斷愚則曰非特七月一詩也凡詩篇如正¶
月四月六月十月之交皆夏正也非特詩諸篇也凡易¶
書周官春秋左氏所書之月亦皆夏正也然則商正建¶
<pb:KR3j0185_WYG_010-1b>¶
丑周正建子者非改正朔歟曰改正朔矣不改月次也¶
正朔之改示一代之興各有所尚也月次之不可改四¶
時之序不可紊也茍紊之則時命乖張民聴疑惑雖耕¶
耘歛藏亦將失其候堯典所謂欽若昊天敬授人時者¶
萬世不可易也若夫正朔迭尚不過以新民視聴如大¶
朝㑹大典禮尊用此日名曰嵗首太史公所謂朝以十¶
月者是其例也世儒遂謂商周既改正朔則併其餘月¶
次亦應逓改噫為此説者臆度之過也臨卦所謂八月¶
<pb:KR3j0185_WYG_010-2a>¶
者指觀而言也臨觀反對故聖人預以為戒觀之為卦¶
其畫四陰其辰在酉曉然夏之八月也而何氏以為周¶
八月屬未之遯孔氏以為商八月屬申之否夫文王周¶
孔簡易以從夏正而何氏孔氏反﨑嶇以求合商周之¶
正不亦異乎故曰凡謂改正朔而并其月逓改者皆臆¶
説也書伊訓元祀十有二月乙丑奉嗣王祗見厥祖太¶
甲三祀十有二月伊尹以冕服奉嗣王歸于亳夫奉嗣¶
王初見厥祖重事也故以改元之嵗首以冕服奉嗣王¶
<pb:KR3j0185_WYG_010-2b>¶
歸亳亦重事也故以三祀之嵗首然而仍稱十有二月¶
則是殷人未嘗改十二月為正月也孔氏以商正解之¶
不通則乃曲為之説曰此湯崩踰月太甲即位而奠告¶
也攷之孟子外丙二年仲壬四年然後繼以太甲則太¶
甲乃湯之孫所謂祗見厥祖者是矣非嗣湯而立也假¶
使太甲嗣湯而立亦安肯踰月而遽改稱元年邪故曰¶
凡謂改正朔而并其月逓改者皆臆説也詩篇如正月¶
曰正月繁霜四月曰四月維夏六月曰六月棲棲此為¶
<pb:KR3j0185_WYG_010-3a>¶
夏正無疑雖欲曲説不可得也雖有曲説不足惑也至¶
十月之交鄭氏則釋之曰此夏之八月也夫十月之交¶
則十一月矣是周人朔月也故曰朔月辛夘正朔日食¶
古人所忌故曰亦孔之醜不然八月日食何足以言甚¶
醜也以是證之則周人以十一月為朔月未嘗改為正¶
月也又七月之詩之五章自五月數至十月而繼之曰¶
曰為改嵗是以十一月為嵗首而未嘗改之為正月又¶
一證也故曰凡謂改正朔而并其月逓改者皆臆説也¶
<pb:KR3j0185_WYG_010-3b>¶
周官凌人十有二月斬冰與月令季冬之月命取冰相¶
合則不惟時皆夏正而月亦皆夏正矣而正月之吉始¶
和縣法觀象鄭氏强解之曰周正月也夫以夏正言之¶
建寅之月也三陽既交斯謂之和若指為周正則建子¶
之月矣時方寒冬安得謂之和邪又黨正四時之孟月¶
吉日則屬民而讀法夫言孟月則夏正建寅之月非周¶
正建子之月也眀矣故曰凡謂改正朔而并其月次逓¶
改者皆臆説也春秋所書時皆夏時也月皆孟月也雖¶
<pb:KR3j0185_WYG_010-4a>¶
左氏傳亦然隱三年傳曰夏四月鄭祭足帥師取周之¶
麥秋又取周之禾其為夏正眀白如此杜氏以周正解¶
之曰四月今之二月也秋今之夏也麥禾皆未熟取者¶
葢蹂踐之夫左氏秪曰麥禾而杜謂之未熟左氏直謂¶
之取而杜謂之蹂踐㡬於迂疎可笑良由曲泥周正有¶
所不通故遷就其辭以至于此故曰凡謂改正朔而并¶
其月逓改者皆臆説也或曰漢晉唐諸儒以三正説六¶
經豈鑿空駕説之哉曰亦必有一二疑似以啓之如春¶
<pb:KR3j0185_WYG_010-4b>¶
無氷冬大無麥禾之類皆其藉口者也然疑似者一二¶
爾眀白者十百也以疑似葢眀白以一二勝十百豈非¶
惑與夫有一二之眀白猶將勝十百之疑似今乃反是¶
又豈非大惑與噫六經不幸而經秦火幸而頼諸儒之¶
補綴也然而使學者得見秦灰之殘編斷簡當反無惑¶
惟其出於諸儒之補綴也是以惑學者滋甚葢不知其¶
㡬事不特如改正朔之一端而已也亦幸而改正朔之¶
事證驗尚多可以是正不然又烏覩其真邪¶
<pb:KR3j0185_WYG_010-5a>¶
　　二¶
夫既因七月之詩而攷六經所書之月皆夏正矣六經¶
之外先秦他古書及秦漢以後正史凡所書月亦皆夏¶
正也吕氏月令或以為周公作是與否固未可知然其¶
所言時令則夏時也岐伯素問伊川以為戰國間人所¶
作是與否固未可知然其所言月候則夏月也竹書紀¶
年傳謂晉太康初汲人得之魏冢是與否固未可知然¶
其言三代之正月則皆建寅也由是觀之先秦古書所¶
<pb:KR3j0185_WYG_010-5b>¶
紀之月則皆夏正也秦正建亥漢仍秦舊太史公作史¶
記書十月於每年之首班固作漢紀書秋九月於每年¶
之終所謂春正月者自在年中不改稱謂至武帝太初¶
元年正歴法以正月為嵗首眀年所書始以春正月起¶
之而以冬十二月終之是後惟魏眀帝用景初歴嘗以¶
建丑為正并改三月為孟夏餘皆逓改然而郊祀蒐狩¶
頒宣時命則復以寅為正二者交互徒惑民聴行之未¶
㡬復用夏正又其後惟唐武氏改年曰載以十一月為¶
<pb:KR3j0185_WYG_010-6a>¶
正月以十二月為臈月然復以正月為春一月自二月¶
以後不能易其次也由是觀之秦漢以後凡正史所書¶
之月則皆夏正也或曰孟子之書亦先秦書也其言七¶
八月之間旱趙岐以為此周七八月夏之五六月以苗¶
槁證之疑若可信愚則應之曰泛言苗槁耳既不可以¶
為夏之七八月亦何以證其為周之七八月邪孟子又¶
言嵗十一月徒杠成十二月輿梁成直謂仲冬以後農¶
隙之餘可治橋梁以利民渉而趙氏泥於周正謂夏之¶
<pb:KR3j0185_WYG_010-6b>¶
九月十月也亦可信乎或者又曰劉歆以三代之正作¶
三統歴述此亦正史所載也何以謂之皆夏正邪愚則¶
應之曰劉歆漢儒也與孔安國葢逓相祖述者自是歴¶
家從而和之又豈足為確論乎且不信聖經而信歴述¶
復以歴述而伸傳註是皆學者厭平實而喜竒誇之過¶
也必有務平實而後可與論古事而學古道也¶
　　三¶
或者問曰六經子傳及先秦他古書與歴代正史所書¶
<pb:KR3j0185_WYG_010-7a>¶
之月皆為夏正亦既白矣然姚大老辨三代秦漢置正¶
博引經傳以為皆用夏時而平庵項氏獨以為春秋自¶
是孔子之書即非周王所用此一説也胡文定經解謂¶
以夏時冠周月是聖人垂法後世之意此又一説也陳¶
止齋後傳謂以夏時冠周月自是魯史之舊夫子因之¶
每孟月書時以見魯史每正月書王以存周正葢尊周¶
而罪魯也此又一説也三家者之言何如曰三家者皆¶
近世博雅大儒也特其立説猶未免牽於傳注故雖卓¶
<pb:KR3j0185_WYG_010-7b>¶
然有見於始然卒不能不自變於其後者也孔子之春¶
秋即魯國之史記也魯史之時月即周家之紀歴也夏¶
周之嵗首雖殊夏周之時令則一安得孔子所書與周¶
王所用不同邪項氏固嘗謂周歴本稱决無改月之理¶
其説卓然當於理矣而末乃謂春秋四時十二月恐皆¶
夫子革之以為萬世法是則惑也是豈非牽於傳註雖¶
卓然有見於其始而卒不能不自變於其後邪顏淵問¶
為邦子曰行夏之時言正朔惟夏得其正也胡氏乃謂¶
<pb:KR3j0185_WYG_010-8a>¶
夫子以夏時冠周月信斯言也是春秋所書春正月者¶
乃今之冬十一月也秋七月者乃今之夏五月也以冬¶
為春以夏為秋雖甚愚者猶不為曾謂聖人而為之乎¶
傳之當時猶且不可尚可為萬世法乎胡氏固嘗有言¶
曰周人以子為嵗首則冬十一月也前乎周者以丑為¶
正其書始即位曰惟元祀十有二月則知月不易也後¶
乎周者以亥為正其書始建國曰元年冬十月則知時¶
不易也其説卓然當於理矣而末乃謂夫子作春秋是¶
<pb:KR3j0185_WYG_010-8b>¶
天子之事可以改正朔故以夏時冠月又以夫子無其¶
位不敢自專故以周正紀事是則大惑也是豈非牽於¶
傳注雖卓然有見於其始而卒不能不變於其後邪至¶
陳氏謂魯史舊以夏時冠周月夫子仍之此説似勝然¶
於胡氏之説特添一轉語爾事不如此亦秪費詞假使¶
周人改朔并移月次則天王在上魯人安敢自以夏時¶
冠周月乎如此是不奉天子正朔也又豈有魯奉天子¶
正朔而史官紀事私以夏時冠周月乎如此則是無故¶
<pb:KR3j0185_WYG_010-9a>¶
而陷其君於僭逆也假使魯史官無識以是紀事吾夫¶
子修之肯仍其僭謬乎陳氏固嘗謂凡西周之史言時¶
皆夏時也於是援周官季春出火非周正月季秋納火¶
非周九月以為證據其説卓然當於理矣而末乃謂西¶
周之史言月皆周月也於是曲借康誥三月不言春畢¶
命六月不言夏以為證據至泰誓十有三年春一月於¶
己説有礙則反指為譌誤是則惑也是豈非牽於傳註¶
雖卓然有見於其始而卒不能不變於其後邪嗚呼自¶
<pb:KR3j0185_WYG_010-9b>¶
傳註之學興也各以三統解經不特何氏之於易孔氏¶
之於書鄭氏之於毛詩周官杜氏之於春秋左氏而已¶
也然而此五六人者古博雅大儒也三統之外不可廢¶
也至於春秋一經以周正解之者則滔滔皆是又豈特¶
胡陳項三家而已也¶
<pb:KR3j0185_WYG_010-10a>¶
　　史剡(司馬光/)¶
　愚觀前世之史有存之不如其亡者故作史剡其細¶
　瑣繁蕪固不可悉數此言其卓卓為士大夫所信者¶
　云¶
　　虞舜¶
堯以二女妻舜百官牛羊事舜於畎畆之中瞽叟與象¶
猶欲殺之使舜塗廩而縱火舜以兩笠自扞而下又使¶
舜穿井而實以土舜為匿空出佗人井¶
<pb:KR3j0185_WYG_010-10b>¶
剡曰頑嚚之人不入徳義則有矣其好利而畏害則與¶
衆不殊也或者舜未為堯知而瞽叟欲殺之則可矣堯¶
已知之四岳舉之妻以二女養以百官方且試以百揆¶
而禪天下焉則瞽叟之心豈得不利其子之為天子而¶
尚欲殺之乎雖欲殺之亦不可得已藉使得而殺之瞽¶
叟與象將隨踵而誅雖甚愚人必不為也此特閭父里¶
嫗之言而孟子信之過矣後世又承以為實豈不過甚¶
矣哉¶
<pb:KR3j0185_WYG_010-11a>¶
舜南廵守崩於蒼梧之野葬於江南九嶷是為零陵¶
剡曰㫺舜命禹曰朕耄期倦於勤汝惟不怠總朕師舜以¶
天子為勤故老而使禹攝也夫天子之職莫勤于廵守¶
而舜猶親之卒死於外而葬焉惡用使禹攝哉是必不¶
然或曰虞書稱舜陟方乃死孔安國以為升道南方廵¶
守而死禮記亦稱舜葬於蒼梧之野皆如太史公之言¶
予獨以為不然何如曰傳記之言固不可据以為實藉¶
使有之又安知無中國之蒼梧而必在江南邪虞書陟¶
<pb:KR3j0185_WYG_010-11b>¶
方云者言舜在帝位治天下五十載升於至道然後死¶
耳非謂廵守為陟方也嗚呼遂使後世愚悖之人或疑¶
舜禹而非聖人豈非孔安國與太史公之過也哉¶
　　夏禹¶
禹以天下授益益避啓於箕山之陽禹子啓賢天下皆¶
去益而歸啓啓遂即天子位¶
剡曰父之位傳歸於子自生民以來如是矣堯以朱不¶
肖故授舜舜以均不肖故授禹禹子啓果賢足以任天¶
<pb:KR3j0185_WYG_010-12a>¶
下而禹授益使天下自擇啓而歸焉是飾偽也益知啓¶
之賢得天下心已不足以間而受天下於禹是竊位也¶
禹以天下授益啓以違父之命而為天子是不孝也惡¶
有飾偽竊位不孝而謂之聖賢哉此為傳者之過眀矣¶
　　夏桀¶
桀走鳴條遂放而死桀謂人曰吾悔不遂殺湯於夏臺¶
使至此¶
剡曰是言也存為後世之懲勸其可乎¶
<pb:KR3j0185_WYG_010-12b>¶
　　周文王¶
崇矦譛西伯於紂曰西伯積善累徳諸侯皆嚮之將不¶
利於帝紂乃囚西伯於羑里云云既出乃獻洛西之地¶
以請紂去炮烙之刑紂許之¶
剡曰紂疑文王之得民故囚之既釋而又獻地以止其¶
虐刑是正信崇矦虎之譛於紂也豈所謂遵養時晦以¶
蒙大難者哉且紂惟不勝其淫虐之心故為炮烙之刑若¶
能自止而不為則不待受西伯之地若不能自止雖受¶
<pb:KR3j0185_WYG_010-13a>¶
地於西伯而為之如故誰能禁之哉¶
　　由余¶
戎王使由余於秦秦穆公問曰中國以詩書禮樂法度¶
為政然尚時亂今戎夷無此何以為治由余笑曰此乃¶
中國所以亂也夫自上聖作為禮樂法度僅以小治及¶
其後世阻法度之威以督責於下下罷極則以仁義怨¶
望於上上下交爭怨而相簒弑夫夷戎不然上含淳徳¶
以遇其下下懷忠信以事其上此真聖人之治也穆公¶
<pb:KR3j0185_WYG_010-13b>¶
以為賢乃離間戎之君臣卒得由余而用之遂霸西戎¶
剡曰所貴乎有賢者為其能治人國家也治人國家舍¶
詩書禮樂法度無由也今由余曰是六者中國之所以¶
亂也不如我夷戎無此六者之為善如此而穆公以為¶
賢而用之則雖亡國無難矣若之何其能霸哉是特老¶
莊之徒設為此言以詆先王之法太史公遂以為實而¶
載之過矣¶
　　孔子¶
<pb:KR3j0185_WYG_010-14a>¶
齊景公欲以尼谿田封孔子晏嬰進曰夫儒者滑稽而¶
不可軌法倨傲自順不可以為下游說乞貸不可以為¶
國云云¶
剡曰晏嬰忠信以有禮愛君而樂善於晉恱叔向於鄭¶
恱子皮於呉悦季札豈於孔子獨不知而毁之乎¶
楚昭王將以書社地七百里封孔子令尹子西曰文武¶
百里之君卒王天下今孔丘得據土壤賢弟子為佐非¶
楚之福也乃止¶
<pb:KR3j0185_WYG_010-14b>¶
剡曰子西楚之賢令尹也楚國頼之亡而復存危而復¶
安其志猶晏嬰也其言豈容鄙淺之如是哉¶
　　季布¶
季布聞曹丘生招權顧金錢與竇長君書使絶之曹丘¶
聞之往見布揖曰使僕遊揚足下名於天下顧不美乎¶
何拒僕深也布大悦留數月為上客厚遣之¶
剡曰曹丘與長君善而布與書使絶之是以曹丘為小¶
人也及曹丘見以毁譽動已而已善之是養小人以自¶
<pb:KR3j0185_WYG_010-15a>¶
利也夫以毁譽動人及養小人以自利皆姦人之道也¶
果如是則布惡得為賢大夫¶
　　蕭何營未央宫¶
蕭何作未央宫髙祖見官闕壯甚怒何曰天下方未定¶
故可因遂就宫室且天子以四海為家非壯麗無以重¶
威且無令後世有以加也髙祖乃説¶
剡曰是必非蕭何之言審或有之何惡得為賢相哉天¶
下方未定為之上者拊循煦嫗之不暇又安可重為煩¶
<pb:KR3j0185_WYG_010-15b>¶
費以壯宫室哉古之王者眀其徳刑而天下服未聞宫¶
室可以重威也創業垂統之君致其恭儉以訓子孫子¶
孫猶淫靡而不可禁况示之以驕侈乎孝武卒以宫室靡¶
弊天下惡在其無以加也是皆庸人之所及而謂蕭相¶
國肯為此言乎¶
<pb:KR3j0185_WYG_010-16a>¶
　　綱目疑誤(周宻/)¶
綱目一書朱夫子擬經之作也然其間不能無誤而學¶
者又從而為之説葢著書之難自昔而然今漫摭數事¶
與同志評之非敢指擿前輩以為能也¶
北齊髙緯以六月遊南苑從官暍死者六十人見本紀¶
通鑑書曰賜死賜乃暍之訛耳綱目乃直書曰殺其從¶
官六十人而不言其故其誤甚矣尹起莘乃為之説曰¶
此朱文公書法所寓且引孟子殺人以挺與刃與政之¶
<pb:KR3j0185_WYG_010-16b>¶
説固善矣然則其實通鑑誤之於前綱目承之於後耳¶
緯荒遊無時不避寒暑於從官死者尚六十人則其餘¶
可知矣據事直書其罪自見何必沒其實哉¶
郭威弑二君綱目於隱帝書殺於湘隂王書弑尹又為¶
之説云此二君有罪無罪之别此書法所寓也然均之¶
弑君隱帝立已數年湘隂未成乎君不應書法倒置如¶
此亦恐誤書耳¶
隋開皇十七年詔諸司論屬官罪聴律外决杖綱目條¶
<pb:KR3j0185_WYG_010-17a>¶
下云蕭摩訶子世畧在江南作亂摩訶當從坐大理少¶
卿趙綽問訴上命綽退綽曰臣奏獄未决不敢退帝乃¶
釋之按通鑑摩訶當從坐上曰世畧年未二十亦何能¶
為以其名將之子為人所逼耳因赦摩訶綽因諫不可¶
上不能奪欲綽去而赦之因命綽退綽曰臣奏獄未决¶
不敢退上曰大理其為朕特捨摩訶也因命左右釋之¶
此乃綽欲令摩阿從坐而帝特赦之耳綱目誤耳¶
懷道云親見其言煬帝幸江都上曰卿何自不諫曰臣¶
<pb:KR3j0185_WYG_010-17b>¶
不居重任知諫不從上曰卿知諫不從何為立其朝卿¶
仕世充尊顯何亦不諫曰臣非不諌但不從耳上曰世¶
充拒非諫卿何得免禍淹不能對按此實責其知煬帝¶
之不可諫而猶立其朝耳今綱目乃於上言世充拒諫¶
為其語曰然則何以立其朝殊失其實矣¶
綱目開元九年冬十一月罷諸王都督刺史以後凡四¶
條按通鑑是年之末十二月幸驪山云云是嵗諸王為¶
都督刺史者悉召還云云此非十一月事亦非十二月¶
<pb:KR3j0185_WYG_010-18a>¶
事也當依通鑑作是嵗為是¶
綱目書徳宗貞元二年十一月皇后崩不書氏按通鑑¶
是年十一月甲午立淑妃王氏為后丁酉崩特四日耳¶
此承通鑑作書而逸其上文耳尹又謂唐史妃乆疾帝¶
甚念之遂立為后冊訖而崩必有所寓意者亦通也¶
<pb:KR3j0185_WYG_010-19a>¶
　　揚子新注(栁宗元/)¶
　　學行篇¶
　如將復駕其所説則莫若使諸儒金口而木舌¶
注云金口木舌鐸也使諸儒駕孔子之說用如木鐸也¶
　　修身篇¶
　熒䰟曠枯糟莩曠沈擿埴索塗㝠行而已矣¶
注云熒眀也熒䰟司目之用者也糟當為精莩如葭莩¶
之莩目精之表也言䰟之熒眀曠乆則枯精之輕浮曠¶
<pb:KR3j0185_WYG_010-19b>¶
乆則沈不目日月目之用廢矣以至於索塗㝠行而已¶
矣¶
又云糟當為精言盲矇之患神光乆曠則枯目精乆曠¶
則沈是以杖擿地而求路㝠㝠然行矣¶
　　孝至篇¶
　勤勞則過于阿衡¶
注云阿衡之事不可過也過則反¶
　漢興二百一十載而中天其庻矣乎¶
<pb:KR3j0185_WYG_010-20a>¶
注云揚子極隂陽之數此言知漢祚之方半耳¶
<pb:KR3j0185_WYG_010-21a>¶
　　新唐書糾謬(呉縝/)¶
　　一曰以無為有¶
代宗母呉皇后傳¶
李吉甫謀討劉闢¶
劉蘭拒却頡利¶
馬璘擊潰史朝義兵¶
裴巨卿竇孝諶無傳而云有傳¶
　　二曰似實而虛¶
<pb:KR3j0185_WYG_010-21b>¶
放死罪囚三百九十人¶
義陽宣城二公主四十不嫁¶
鄭絪作相時事皆不實¶
張九齡諌而太子無患¶
劉潼治蜀南詔不敢犯邊¶
　　三曰書事失實¶
降封宗室郡公而紀書為縣公¶
陸贄李晟傳幸梁州事¶
<pb:KR3j0185_WYG_010-22a>¶
憲宗子棣王彭王信王同封失實¶
王勮傳以壽春等五王降封入閤為出閤¶
張錫為相日數¶
辛雲京京杲二傳書事失實¶
崔圓辭大學士¶
王播進獻¶
郭英乂代髙適¶
節愍太子誅武三思事¶
<pb:KR3j0185_WYG_010-22b>¶
　　四曰自相違舛¶
王瓌恭憲太后弟乃以為惠安太后弟¶
以三月二日為中和日¶
太宗紀享年差三嵗¶
杜佑所終之官與桑道茂傳不同¶
眀皇帝公主數多一人¶
穆宗紀始封與憲宗紀異¶
建王已改名而薨時猶書故名¶
<pb:KR3j0185_WYG_010-23a>¶
謂八王史失其薨年而自有薨年可見者¶
謂九王史失其系胄而自有系胄可見者¶
韋雲起嘗為麟州刺史而本傳不載且是時未有麟州¶
虞世南傳及天文志叙星變災異事與紀志不同¶
李源年七十四而傳以為八十¶
王同皎李多祚傳討二張處所與桓彦範及皇后等傳¶
不同¶
獨孤懷恩獻后之弟而以為姪¶
<pb:KR3j0185_WYG_010-23b>¶
張鷟貶官年世相逺¶
本紀書渾釋之死與傳不同¶
杜求仁傳舛誤¶
賢妃徐惠為齊聃姊又為姑¶
蕭至忠傳叙蕭徳言世次未眀¶
徐州戍兵龎勛等擅還¶
誅張昕三傳各異¶
劉禹錫得志時三事與别傳皆差¶
<pb:KR3j0185_WYG_010-24a>¶
張廵用兵人數誤¶
王燾等世次不眀¶
裴寂字不同¶
劉審禮傳與表不同¶
虢王子次序不同¶
館陶公主所尚不同¶
崔良佐傳¶
武攸暨傳誤¶
<pb:KR3j0185_WYG_010-24b>¶
兩傳載周贄安太清不同¶
郝玭馬璘傳不同¶
蘇定方傳誤¶
江夏王道宗李靖等傳不同¶
劉澭入朝紀傳不同¶
孔戢傳誤¶
劉𢎞基殷開山傳誤¶
　　五曰年月時世差互¶
<pb:KR3j0185_WYG_010-25a>¶
韋𢎞景封還詔書事一以為憲宗一以為穆宗¶
魏謩罷相差一年¶
李愬平蔡州差一年¶
閻立本為中書令差一年¶
武惠妃薨差一年¶
王志愔傳幸東都差一年¶
王求禮傳乆視二年大雪誤¶
武后問狄仁傑求竒士其年誤¶
<pb:KR3j0185_WYG_010-25b>¶
岑羲為同三品年誤及官稱不同¶
竇懷貞傳誤¶
常山王承乾卒紀傳紀差一年¶
惠昭太子薨年紀傳不同¶
孝敬皇帝年差一嵗¶
章懷太子傳年誤¶
慶王宗薨紀傳差一年¶
張濬死紀傳差一年¶
<pb:KR3j0185_WYG_010-26a>¶
肅王薨差一年¶
武攸暨傳年次誤¶
啖助傳贊誤¶
懿徳太子傳誤¶
上官昭容傳誤¶
江夏王道宗傳誤¶
突厥傳叙永安王孝基傳誤¶
太宗薛舉相持六十餘日事¶
<pb:KR3j0185_WYG_010-26b>¶
吐谷渾傳貞觀九年誤¶
　　六曰官爵姓名謬誤¶
紀書團練使崔灌而傳乃觀察使崔瓘¶
天策上將乃書為上將軍¶
紀云矍璋而傳乃瞿章¶
史思眀朱泚傳各有敬釭許季常¶
目錄著王綝而傳乃王琳¶
封道言名不同¶
<pb:KR3j0185_WYG_010-27a>¶
楊昢名不同¶
王摶名不同¶
梁武孫名誤¶
嗣郯王戒丕字誤¶
武徳四年封越王元茂誤¶
信王憻名紀傳不同¶
昭宗子裕紀書為祐¶
王茂章誤作彦章¶
<pb:KR3j0185_WYG_010-27b>¶
辛雲京官誤¶
朗陵王父子名皆未眀¶
呉大瓘名不同¶
楊子琳作楊惠琳二事¶
以公主字為封號¶
程昌裔名不同¶
張去奢去盈不同¶
郭濳曜姓不同¶
<pb:KR3j0185_WYG_010-28a>¶
南昌公主¶
張說字誤為銳字¶
雍王畢王房各有景誤¶
范雲仙等官誤¶
蘇光榮名不同¶
鹿晏𢎞名誤¶
牛勗名不同¶
魚朝恩傳脫字¶
<pb:KR3j0185_WYG_010-28b>¶
李訓仇士良兩傳各載魚𢎞志名不同¶
馬舉官及名紀傳不同¶
盧坦誤書呉少誠¶
范陽王藹名不同¶
東莞郡公融名不同¶
袁朗傳袁粲名誤¶
蘇𢎞軫名不全¶
李氏表有知古二名¶
<pb:KR3j0185_WYG_010-29a>¶
王琚王同皎等傳周璟名不同¶
宰相李藩世系表脫誤¶
仇甫姓不同¶
蘇定方傳與突厥傳不同¶
突厥傳季髙遷姓誤¶
突厥傳李靖傳不同¶
何重霸名紀傳不同¶
髙祖紀書封徳彛左僕射誤¶
<pb:KR3j0185_WYG_010-29b>¶
唐儉傳誤書官¶
髙祖紀書長孫順徳官誤¶
髙祖紀封子為蜀王名不同¶
長平王傳薛仁杲傳不同¶
　　七曰世系鄉里無法¶
　稱引父祖子孫别傳例¶
王方慶璵　　　　　　李吉甫徳裕¶
徐文逺有功　　　　　劉廼伯芻¶
<pb:KR3j0185_WYG_010-30a>¶
張薦又新　　　　　　柏良器耆¶
盧懷慎奕杞元輔¶
　稱引旁支逺裔别傳例¶
崔日用良佐　　　　　李邕鄘¶
崔𤣥暐戎　　　　　　嚴震礪¶
陸贄扆　　　　　　　令狐徳棻楚¶
　父祖子孫别傳以例當書而不書者¶
李素立李承李藩¶
<pb:KR3j0185_WYG_010-30b>¶
孟簡傳　　　　　　　陸長源傳¶
李景讓為憕孫又似曾孫¶
張鎰為後𦙍五世孫又似曾孫¶
袁朗鄉里¶
崔行功鄉里¶
　　八曰尊敬君親不嚴¶
楊隆禮嘗避諱改名而傳不載¶
誕節名及上夀儀紀傳皆不載¶
<pb:KR3j0185_WYG_010-31a>¶
裴守真耀卿傳次序¶
　　九曰紀志表傳不相符合¶
百官志太宗定内外官數與曹確傳不同¶
天下軍節度使姓名次序紀傳不同¶
劉總納土其州不同¶
宋璟傳載東廵泰山之年與紀不同¶
李光弼傳平袁晁年月與紀不同¶
程知節為葱山道總管與紀不同¶
<pb:KR3j0185_WYG_010-31b>¶
桓彦範傳中宗復位日與紀不同¶
宰相世系表蘇瓌字與傳不同¶
崔龜從傳其官與本紀不同¶
郭正一傳為相之年并其事與紀志不同¶
流敬暉處紀表與傳不同¶
杜元頴為相至罷紀傳各不同¶
孫處約為相其官名紀傳不同¶
岑羲命相之紀傳不同¶
<pb:KR3j0185_WYG_010-32a>¶
李吉甫傳星變紀志不同¶
乾符五年五月風雹事紀志不同¶
垂拱二年新豐慶山事紀志不同¶
侯君集傳岑文本官不同¶
褚遂良貶官紀傳不同¶
栁璨官本紀與表傳不同¶
畢王璋子韶世系未眀¶
瑤山玉彩字¶
<pb:KR3j0185_WYG_010-32b>¶
元結猗玕子¶
員俶年齒差誤¶
蕭頴士¶
李素立世系不同¶
崔沔傳¶
王方慶傳與表不同¶
睿祖名紀傳不同¶
崔行功祖表傳不同¶
<pb:KR3j0185_WYG_010-33a>¶
徳宗紀與李懷光傳不合¶
李揆世次表傳不同¶
袁滋子□等¶
崔祐甫立後¶
竇懷貞官名與紀不同¶
蘇味道拜官紀傳不同¶
韋巨源傳州名與紀不同¶
李進賢被逐紀傳不同¶
<pb:KR3j0185_WYG_010-33b>¶
蕭至忠父引官誤¶
蘇瓌蘇震世次不眀¶
韓休父兄¶
劉瞻入相¶
王璵傳年與紀不同¶
修瑶山玉彩人不同¶
蕭俛為僕射表傳不同¶
鄧康王徙封紀傳不同¶
<pb:KR3j0185_WYG_010-34a>¶
雨土紀志月不同¶
韓王更封紀傳年不同¶
武徳時地震紀志月不同¶
貞觀時地震紀志日不同¶
石然紀志月不同¶
李勣等征遼東宰相表日誤¶
薛萬徹官及髙麗城名紀傳不同¶
　　十曰一事兩見而異同不完¶
<pb:KR3j0185_WYG_010-34b>¶
肅宗紀即位事與裴冕杜鴻漸魏少游傳不同¶
李峴傳謝夷甫事與毛若虛傳不同¶
呉士矩傳與狄兼謨傳異同且各述事不盡¶
髙智周傳記蔣洌等事與喬琳傳不同¶
李知本李華傳各載太沖而得名之因不同¶
薛存誠孔戣傳各述李位事而有不同¶
公主傳及張茂昭傳各紀尚主而有不同¶
韋温傳尉遲璋事與陳夷行曹確傳不同¶
<pb:KR3j0185_WYG_010-35a>¶
王播傳所載石刻與五行志不同¶
杜悰及南蠻傳述秦匡謀事不同¶
崔湜及周利貞傳述内外兄不同¶
劉晏傳及藝文志各載包融包佶事及所任官有不同¶
王晏平為韋温封上詔書¶
蘇味道張錫傳誤¶
呉湊韓臯傳不同¶
蘇幹之死紀傳不同¶
<pb:KR3j0185_WYG_010-35b>¶
武延秀安樂主被誅處不同¶
張說評許景先文兩傳不同¶
呉湊劉晏議王縉等罪¶
劉悟賈直言傳不同¶
文宗紀即與楊志誠傳不同¶
　　十一曰載述脫誤¶
衡王傳誤¶
唐義識字誤¶
<pb:KR3j0185_WYG_010-36a>¶
常山及薛譚字誤¶
程處亮名不同¶
韋倫傳記襄州事誤¶
嚴善思傳誤¶
王同皎傳誤¶
狄仁傑傳誤¶
宰相世系表脫漏不載者¶
宰相世系雖有名而計目中脫漏者¶
<pb:KR3j0185_WYG_010-36b>¶
寧王傳漏臨淄王一名¶
武后所撰字闕漏¶
杜悰傳漏拜司徒¶
南蠻傳漏李福敗績¶
韓建害諸王紀書不盡¶
裴行立傳漏平李錡功¶
裴行立授泌州刺史誤¶
王志愔傳誤¶
<pb:KR3j0185_WYG_010-37a>¶
膠東郡王道彦傳誤¶
孔穎達傳誤¶
温曦尚涼國公主未眀¶
李道古廹逐栁公綽及誣李聴事¶
賈至傳漏棄汝州貶岳州¶
劉蕡陳少游傳脫字¶
李晟世系脫漏¶
袁朗傳誤¶
<pb:KR3j0185_WYG_010-37b>¶
長孫無忌傳漏事¶
崔戎傳脫世次¶
韓曅為滉之族子¶
大歴十二年秋雨災¶
邢文偉傳闕漏¶
西河公主傳漏事¶
李光顔立功漏落¶
諸王有傳而無錄者¶
<pb:KR3j0185_WYG_010-38a>¶
隠太子傳李軌事誤¶
貞觀四年日食及火紀志脫字¶
蜀王愔傳漏晉王治一名¶
李子和傳脫字¶
霍王傳證本紀脫誤¶
髙紀誤書戰地及漏書四將被執¶
　　十二曰事狀叢複¶
王通　　　　　　　　趙麗妃¶
<pb:KR3j0185_WYG_010-38b>¶
獨孤懷忠　　　　　　趙瓌¶
慶山　　　　　　　　薛顗薛紹¶
沈皇后　　　　　　　來濟髙智周¶
合浦公主　　　　　　裴柔¶
安定公主　　　　　　上官儀¶
韋縚崔沔　　　　　　裴行儉¶
韋倫　　　　　　　　劉正臣¶
宫市　　　　　　　　宜城公主¶
<pb:KR3j0185_WYG_010-39a>¶
張錫蘇味道　　　　　㝠報記¶
盧光啓　　　　　　　張楚金翰苑¶
李巨川　　　　　　　皇甫冉曽兄弟¶
張讀　　　　　　　　張昌宗¶
崔顥　　　　　　　　栁公綽¶
姜慶初　　　　　　　趙驊全交¶
嚴綬張廷珪　　　　　徐賢妃徐堅¶
項斯　　　　　　　　李揆李𤣥道¶
<pb:KR3j0185_WYG_010-39b>¶
崔良佐　　　　　　　髙重¶
髙定　　　　　　　　吉中孚¶
王裕　　　　　　　　韋彤¶
注文選五臣　　　　　裴安時¶
帥夜光　　　　　　　段秀實¶
楊慎交　　　　　　　崔嘏¶
　　十三曰宜削而返存¶
安樂公主覽鏡作眉¶
<pb:KR3j0185_WYG_010-40a>¶
林蘊矜氏族¶
令狐徳棻宜州人¶
杜審權手自下簾¶
蔣洌父墓植松柏¶
姚崇傳¶
嚴綬李達¶
宋之愻為刺史教婢¶
韓滉乘馬李巖服裘¶
<pb:KR3j0185_WYG_010-40b>¶
五王贊中不字¶
楊恭仁為雍州牧事¶
　　十四曰當書而返闕¶
九宫貴神¶
穆宗改名¶
宰相表闕文¶
王思禮傳闕文¶
雨五十二日而不書月¶
<pb:KR3j0185_WYG_010-41a>¶
蘇定方傳¶
薛大鼎傳¶
五行志¶
李子和傳¶
馬周傳¶
太子監國時宰相紀傳闕載¶
紀傳漏記蕭瑀事¶
李勣傳¶
<pb:KR3j0185_WYG_010-41b>¶
長孫無忌傳¶
百官志¶
封徳彛傳¶
忠義吕子臧傳漏載馬元規¶
鄭元璹朱粲傳¶
劉潼傳¶
　　十五曰義例不眀¶
中宗紀前與諸帝紀詳畧不同¶
<pb:KR3j0185_WYG_010-42a>¶
宗室有書姓或不書姓者¶
一事中兼該諸傳而諸傳中有載不載者¶
皇后傳所書不同¶
薨卒書法不同¶
温王不立紀傳¶
姚南仲傳書獨孤后事¶
太宗紀魏徴薨事¶
　　十六曰先後失序¶
<pb:KR3j0185_WYG_010-42b>¶
郭正一未相前對策今傳在為相之後¶
僕固懷恩為副元帥及横水之戰紀傳前後不同¶
盧坦傳叙李錡栁晟閻濟美事失序¶
蔣乂傳記張孝忠事失序¶
元載傳殺李少良失序¶
記火灾年次不倫¶
栁渾傳記事失序¶
　　十七曰編次未當¶
<pb:KR3j0185_WYG_010-43a>¶
蕭瑀傳書太子師保等事¶
太子三太三少次序¶
孟詵無隠槩而入隠逸傳¶
李栖筠傳方清事¶
僕固懷恩馬存亮贊失所附¶
　　十八曰與奪不常¶
建定邊軍之策¶
論封建事¶
<pb:KR3j0185_WYG_010-43b>¶
李愬李光顔平蔡之功¶
韓臯有大臣器¶
憲宗罷韓全義¶
嚴綬治太原事¶
　　十九曰事有可疑¶
文徳皇后傳所記恐誤¶
宜城公主傳所書可疑¶
叚文昌傳有疑¶
<pb:KR3j0185_WYG_010-44a>¶
牛氏表有可欵¶
朱敬則預誅二張可疑¶
張孝忠妻入朝迎公主事可疑¶
覃王字可疑¶
譙王傳裴巽未明¶
賈至論諸人善守¶
栁渾為張延賞所擠¶
王維王縉兄弟¶
<pb:KR3j0185_WYG_010-44b>¶
裴寂兩書四月癸酉為左僕射¶
崔彦昭逐李可及¶
　　二十曰字書非是¶
　誤用字¶
姚宋傳贊(蹈誤悼/)　　　　嚴挺之傳(偏誤徧/)¶
藩鎮傳序(猶誤由/)　　　　崔郾傳(瑰誤瓌/)¶
張廷珪傳(凋誤彫/)　　　　杜佑傳(褘誤漪/)¶
蕭俛傳(厎誤底/)　　　　　蕭遘桓彦範等傳(瞑誤暝/)¶
<pb:KR3j0185_WYG_010-45a>¶
康承訓傳(掫誤陬/)　　　　蕭至忠贊(悟誤悞/)¶
隠太子巢刺王突厥等傳受誤(授/)¶
袁朗傳(授誤受/)　　　　　張建封傳(确誤埆/)¶
屈突通唐儉崔寧傳(趣誤趨/)¶
崔光逺傳(悟誤悞/)　　　　辛替否髙郢等傳(禳誤攘/)¶
薛嵩傳(鞠誤踘/)　　　　　孫逖傳(闕誤缺/)¶
韋待價等傳(嗤誤蚩/)　　　狄仁傑(尚誤上/)¶
姦臣傳贊(晨誤辰/)　　　　上官儀贊(晨誤辰/)¶
<pb:KR3j0185_WYG_010-45b>¶
李嶠傳(&KR2299;誤&KR1528;/)　　　　　何皇后傳(悍誤捍/)¶
竇建徳傳(觀誤灌/)　　　　王義方傳(龐誤逢/)¶
員半千傳安祿山史思眀贊(確誤㩁/)¶
鄭善果傳(聊誤遼/)　　　　吐火羅傳(麥誤凌/)¶
　不經字¶
張建封傳(□當作蹙/)　　　蘇源眀傳(俘當作殍/)¶
安金藏傳(&KR0008;當作&KR2690;/)　　　田緒傳并目錄(躭當從耳/)¶
呉元濟并李日知傳(揔當作摠/)¶
<pb:KR3j0185_WYG_010-46a>¶
孫思邈傳(&KR0008;當作砭/)　　　盧𢎞宣傳(䝱當作脅/)¶
李栖筠傳(栖當從木/)　　　鄭餘慶傳(矩當作榘/)¶
李翰徐申等傳(㸑當作㸑/)　李光弼楊炎等傳(么當作/幺)¶
岑文本等傳(愍當作愍/)　　韋處厚傳(褓當作緥/)¶
吉温傳(襁當作繦/)　　　　五行志(燃當作然/)¶
裴冕傳(爯當作再/)　　　　吕諲傳(餝當作飭/)¶
　訛錯字¶
南蠻傳(崍訛峽/)　　　　　史憲誠傳(沼訛紹/)¶
<pb:KR3j0185_WYG_010-46b>¶
王勃傳(璝訛憒/)　　　　　韓滉傳(𤣥訛元/)¶
太宗紀(卭訛卬/澮訛滄)　　　　　僕固懷恩傳(横訛黃/)¶
李懷仙傳(先訛仙/)　　　　代宗紀(盩厔訛/盩屋)¶
侯君集傳(磧訛積/)　　　　陳京傳(冘訛尤/)¶
昭宗紀傳(隽訛雋/)　　　　王播傳(敭訛剔/)¶
韋挺傳(牟訛牟/)　　　　　魏徴陸贄等傳(逢訛逄/耗訛耗)¶
姜撫傳(牡䝉訛/杜䝉)　　　　　劉氏宰相世系表(琢訛堟/)¶
元稹傳(暇訛睱/)　　　　　王緯傳(浙訛浙/)¶
<pb:KR3j0185_WYG_010-47a>¶
李紳傳(拫訛根/)　　　　　百官志(待訛侍/)¶
李徳裕傳(秒訛抄/)　　　　李磎傳(反擿訛反摘/)¶
李錡傳(㩁訛攉/)　　　　　劉崇望等傳(鐫訛鎸/)¶
王凝傳(㩁訛摧/)　　　　　侯希逸傳(苦訛䒷/)¶
栁宗元傳(鄭訛郭/)　　　　盧懷慎及吐蕃等傳¶
李晟贊　　　　　　　　韓愈傳¶
劉武周傳　　　　　　　蘇定方傳¶
　¶
<pb:KR3j0185_WYG_010-47b>¶
　¶
　¶
　¶
　¶
　¶
　¶
　¶
　説郛卷十上¶
#+PROPERTY: JUAN 卷十下
<pb:KR3j0185_WYG_010-48a>¶
欽定四庫全書¶
　説郛卷十下　　　　　　明　陶宗儀　撰¶
　　遂初堂書目(尤袤/)¶
夫結繩既代圖籍肇興綣領有作典章爰著周官所掌¶
三皇五帝之書楚史能通八索九丘之政韓子東聘始¶
見舊經李叟西游僅究藏室志昆丘之放者固已繆悠¶
探禹穴之竒者曾何彷彿遐哉邈矣有足徴乎更秦焚¶
滅之餘遭漢搜揚之盛輶軒徧于天下竹簡出于壁中¶
<pb:KR3j0185_WYG_010-48b>¶
世主之所討論羣儒之所綴緝前稱七略末有中經劉¶
蒼終莫得之黄香所未見者罕歸私室悉入内朝然自¶
雒邑初遷多從亡逸建安重擾半雜煨塵近則散落閭¶
閻逺或流布海寓繇是博雅君子薦紳先生踵尚風流¶
迭相傳寫壯武牛車兼兩鄴侯籖袠累萬雌黄審其未¶
正殺青存夫不刋而家藏之積殆與中秘侔矣且夫商¶
盤周鼎世以為古而無適時之用鼂采夜光人以為珤¶
而非畜徳之具識天道之精微揆人事之終始究物理¶
<pb:KR3j0185_WYG_010-49a>¶
之變化者其唯書乎故六藝立言之訓九流經世之要¶
傳注之學辭賦之宗技巧之方氏姓之考齊諧之志丘¶
里之談雖云殊塗皆有可用誠應世之先務資身之本¶
業歟晉陵尤延之始自青衿迨夫白首嗜好既篤網羅¶
斯備日增月益晝誦夕思重之不以借人新若未嘗觸¶
手耳目所及有虞監之親鈔子孫不忘多杜矦之手校¶
表層樓而儷富託名山而共乆不已盛乎若其剖析條¶
流整齊綱紀則有目錄一卷甲乙丙丁之别可以類知¶
<pb:KR3j0185_WYG_010-49b>¶
一十百千之凡從于數舉僕雅竊通書之好每資餘燭¶
之光猥辱話言屬為序引研精覃思固不逮于揚雄單¶
見淺聞復有慚于袁豹勉濡翰墨祇塵簡牘而已太末¶
毛幵平仲序¶
　　經總類¶
成都石刻論語九經孟子爾雅　杭本周易　舊監本¶
尚書　京本毛詩　舊監本禮記　杭本周禮　儀禮¶
　舊監本左傳　杭本公羊傳　杭本穀梁傳　舊監¶
<pb:KR3j0185_WYG_010-50a>¶
本論語　舊監本孟子　舊監本爾雅　舊監本國語¶
　髙麗本尚書　江西本九經　六經圖　朱氏新定¶
易書詩春秋古經¶
　　周易類¶
周易正義　晁氏古周易　吕氏古周易　呉氏古周¶
易　程氏古周易攷　乾鑿度　漢焦氏易林　漢京¶
氏易傳　易緯　郭璞洞林　易元包　關氏易傳¶
關氏洞極經　王弼窮微論　易髓　唐陸希聲易傳¶
<pb:KR3j0185_WYG_010-50b>¶
　周易𤣥談　易外義　易啓𤣥　易啓源　易詮¶
唐李鼎祚易　易舉正　易物象辨疑　陸希聲易微㫖¶
　麻衣道者易　易索　皇甫右丞易解　大易粹言¶
　劉攽易傳　劉牧易數鈎隠圖　程氏易傳　繫辭¶
精義　横渠易説　游定夫易說　李都參同契　陳¶
氏辨鈎隠圖　張弼易傳　子齋易說　朱子發易說¶
卦圖　吕與叔易傳　許嵩老易傳　晁說之太極外¶
傳　董氏易學　鄭氏易窺餘　鄭東卿易疑難圖¶
<pb:KR3j0185_WYG_010-51a>¶
陳氏易傳　胡氏易演聖通傳　歐氏童子問　錢述¶
易說易斷　易疑問　李舜臣易本傳　李莊簡易說¶
　李直院易解　程尚書易原　朱氏易本義　玉泉¶
易解　張忠獻易　誠齋易　程逈易章句　程逈古¶
易傳　程逈易古占法　林黄中易傳　金華先生易¶
辨疑　李氏易辨證　王存易解　齊博士易解　四¶
李先生易解　易義海　易訓說　歸藏經　坤鑿度¶
　周易通卦騐　卜子夏易傳　張弼解卜子夏易傳¶
<pb:KR3j0185_WYG_010-51b>¶
　晉干寳易解　魏管輅易傳　唐一行易集解　易¶
龜圖　王文公易傳　蘇文忠易傳　楊龜山易傳¶
　　尚書類¶
古文尚書　尚書大傳　汲冢周書　三墳書　三皇¶
書　續尚書　尚書正義　蘇氏書傳　葉氏書傳¶
呉氏書裨傳　九疇圖　胡氏書演聖論　吕氏書傳¶
　程尚書禹貢圖論　尚書治要圖　王文公書傳¶
胡氏書傳　孫氏書傳¶
<pb:KR3j0185_WYG_010-52a>¶
　　詩類¶
鄭氏詩譜　韓詩外傳　陸璣草木蟲魚疏　毛詩正¶
義　唐成伯瑜詩指說　成伯瑜詩斷章　唐(缺/)張(缺/)¶
詩别錄　宋咸毛詩正紀　歐陽氏詩本義　歐陽氏¶
續詩譜　董氏詩攷　呉棫毛詩補音　裴氏詩集傳¶
　横渠詩說　范太史詩解　蘇黄門詩解　詩徳義¶
　朱氏集傳稿　陳少南詩解　張真父詩解　吕氏¶
讀詩記¶
<pb:KR3j0185_WYG_010-52b>¶
　　禮類¶
大戴禮　禮記正義　周禮疏　儀禮疏　陸右丞儀¶
禮正義　吕與叔禮記解　李氏禮記精義　十先生¶
中庸解　二郭中庸說　龜山中庸解　胡安定中庸¶
說　玉泉中庸大學　朱氏中庸大學　四先生中庸¶
大學解　陳祥道禮書　陸左丞禮書　禮論　禮記¶
外傳　深衣制度　余氏井田王制圖　三禮義宗¶
聶崇義三禮圖　太平總要　周禮名數圖　吕與叔¶
<pb:KR3j0185_WYG_010-53a>¶
中庸再解　江都集禮　唐開元禮　開元禮義羅¶
禮義鏡　五禮義鏡　開元禮百問　五禮精義　禮¶
閣新儀　續曲臺禮　杜氏禮略　真禮　三禮駁儀¶
　開寳通禮　太常新禮太常因革禮　政和冠婚喪¶
祭儀　政和五禮新儀　政和五禮新儀撮要　郊廟¶
奉紀禮文　中興禮書　紹興禮器圖　古今家祭祀¶
　四家禮範　二禮雅言　五禮考亡　續禮議　廟¶
議釋疑　朱孟廟議　王普廟議　呉仁傑禘祫議¶
<pb:KR3j0185_WYG_010-53b>¶
帝王經世圖　陸右丞禮象圖　王文公周禮新經¶
李格非禮記精義¶
　　樂類¶
樂　新經　古今樂錄　歴代樂議　樂苑　大樂令¶
壁記　樂本書　大樂圖議　大樂指掌　三均手法¶
　樂要　補三樂書　樂府雜書樂府解題　樂府廣¶
題　胡瑗樂議　皇祐廣樂記　景祐廣樂圖記　皇¶
祐景樂議　元豐大樂記　大晟樂書　呉仁傑樂舞¶
<pb:KR3j0185_WYG_010-54a>¶
新書　琵琶錄　樂府古題要解　續樂府解題　元¶
祐樂議　元祐祀典樂歌　琴經　止息譜¶
　　春秋類¶
左公穀傳并釋文國語　春秋决事比　春秋繁露¶
左氏膏肓　劉炫左氏述議　杜氏釋例　春秋公子¶
血脉譜　左氏正義　公羊正義　唐陸淳纂例　陸¶
淳微㫖　陸淳辨疑　唐陸希聲通例　春秋加減¶
唐盧仝摘微　春秋名例　孫明復尊王發微　鄒浩春¶
<pb:KR3j0185_WYG_010-54b>¶
秋邦典　春秋四譜　胡旦演聖通論　劉氏權衡意¶
林說例　孫氏傳　葉氏傳　蘇氏傳　胡氏傳通例¶
通㫖全　崔氏傳本例要全　許嵩老傳　王文公左¶
氏辨　春秋五禮例宗　髙栁崇傳　伊川程氏傳¶
劉絢春秋學　王彦光集傳　朱長文通志　畢良史¶
正辭　王鎡門例通解　張忠獻春秋說　林栗集傳¶
　程逈顯微例目　蕭子荆春秋經辨　洪忠宣春秋¶
記詠　春秋列國諸臣傳　左氏事類　春秋經傳類¶
<pb:KR3j0185_WYG_010-55a>¶
賦　春秋年表　名號歸一圖　春秋總論　春秋㑹¶
義　春秋穀梁正義¶
　　論語類(孝經孟子附/)¶
古文孝經　鄭𤣥註孝經　唐眀皇註孝經　司馬温¶
公古文孝經解　范太史古文孝經解　蔡于髙注孝¶
經　孝經疏　孔子家語　古注論語　晉欒肇論語¶
駁　梁皇侃論語疏　論語正義　韓文公論語筆解¶
　宋咸增注論語　王逢原語孟解　程氏語孟說¶
<pb:KR3j0185_WYG_010-55b>¶
龜山論語解　潁濵論孟拾遺　五峰論孟指南　晁¶
以道論語講義　許嵩老論語訓詁　張南軒論語說¶
　王居正論語感發　呉材老論語續解并考異　尹¶
和靖孟子解　語孟集義　王元澤論語解　濡石論¶
語解　葉氏論語釋言　史丞相論語口義　王信伯¶
論語解　七家孟子講義　蘇文忠論語傳　吕與叔¶
論語解¶
　　小學類¶
<pb:KR3j0185_WYG_010-56a>¶
郭璞注爾雅　孫炎注爾雅　孔鮒小爾雅　晉張揖¶
廣雅　陸佃稗雅　爾雅正義　吕忱字林　劉熈釋¶
名　揚雄方言　呉領夷義訓　舊監本許氏說文¶
急就章注　開元文字音義　五經文字　九經字様¶
　陸徳眀經典釋文　羣經音辨　顔之推正俗音字¶
　干祿書　郭氏佩觽　王氏引經字說　字說解¶
字說分門　玉篇　廣韻　分韻玉篇　類篇　廣韻¶
　四聲韻類　聲韻類例　龍龕手鑑　班書韻編¶
<pb:KR3j0185_WYG_010-56b>¶
徐鍇說文篆韻　古篆韻　夏英公古文韻　王氏續¶
古文韻　鐘鼎千文　張有復古篇　纂注韻　𨽻續¶
　𨽻釋　𨽻韻　韋昭辨釋名　呉棫補韻　張有重¶
編說譜　王元澤諸經爾雅¶
　　正史類¶
川本史記　嚴州本史記　川本前漢書　吉州本前¶
漢書　越州本前漢書　湖北本前漢書　川本後漢¶
書　越本後漢書　舊杭本三國志　舊杭本晉書¶
<pb:KR3j0185_WYG_010-57a>¶
川本三國志　川本晉書　舊本南史　舊本北史¶
宋書　南齊書　梁書　陳書　魏書　北齊書　後¶
周書　舊杭本舊唐書　舊杭本前唐書　川本小字¶
舊唐書　川本大字舊唐書　舊五代史¶
　　編年類¶
竹書紀年　袁宏後漢紀　晉陽秋　晉春秋　魏典¶
　宋略　梁太清紀　唐歴　大統略　馬總統歴¶
續通典　古今通要　稽古錄　續稽古錄　累代歴¶
<pb:KR3j0185_WYG_010-57b>¶
年　歴年圖元紀年通譜　續紀年通譜　編年通載¶
　帝王全要　晁氏紀年　歴代年運　疑年譜　古¶
今年號錄　通鑑外紀　五代開皇紀　川本小字通¶
鑑　川本大字通鑑　通鑑目錄并考異　通鑑舉要¶
歴　通鑑釋文　通鑑紀事本末　荀恱漢紀　帝王¶
照略　續皇王寳運錄　兩朝編年　通鑑前例¶
　　雜史類¶
古文　髙氏小史　舊杭本戰國策　遂初先生手校¶
<pb:KR3j0185_WYG_010-58a>¶
戰國策　姚氏本戰國策　鮑氏注戰國策　戰國策¶
補注　越絶書外傳　東觀漢紀春秋後語　帝王世¶
紀　九州春秋　呉越春秋　嫗呉春秋書　北齊史¶
略　大業拾遺記　大業雜記　煬帝開河記　隋季¶
革命記　唐創業起居注　貞觀政要　平陳記　太¶
宗建元事迹　髙宗承祚實錄　開元傳信記　眀皇¶
雜錄　開寳遺事明皇幸蜀記　眀皇編遺錄　天寳¶
西幸略　唐補紀　東觀奏記　唐補史　唐闕史¶
<pb:KR3j0185_WYG_010-58b>¶
乙夘記　甘露野史　唐中興新書紀年　彭門紀亂¶
　蘇門紀亂　邠志　燕南記　妖亂志　建中河朔¶
記　河洛春秋　河洛記　江淮紀亂　天祚永歸記¶
　平蔡錄　奉天錄　方鎮錄　貞陵遺事　開成承¶
詔錄　唐年小錄　異域歸忠傳　元和朋黨録　太¶
和辨謗録　汴水滔天錄　金鑾宻記　唐末汎聞錄¶
　傳載　㑹昌伐叛記　咸通解圍錄　五代史補¶
五代遺錄　新野史　五代史闕文　天下大定錄¶
<pb:KR3j0185_WYG_010-59a>¶
入洛記　莊宗召禍記　范質石晉䧟蕃記　越絶書¶
　三國典略　續小史　呉兢唐備闕記　河南記¶
唐國史纂異¶
　　故事類¶
唐朝綱領圖　元和國計錄　唐國鏡　歴代宫殿名¶
　文宗朝備問　卓絶記　續卓絶記　文場盛事¶
賔佐記　景龍文館記　唐選舉志　唐登科記　五¶
代登科記　本朝登科記　皇族登科記¶
<pb:KR3j0185_WYG_010-59b>¶
　　雜傳類¶
穆天子傳　王子年拾遺記　漢武故事　漢武内傳¶
　西京雜記　梁四公記　趙飛燕外傳　楊太真外¶
傳　則天外傳　牛羊日厯　漢刁間傳　唐栁氏叙¶
訓　兩朝獻替記　中樞龜鑑　郭汾陽家傳　李鄴¶
侯家傳　相國事狀　彭城公故事　杜悰歴官錄¶
許國公勤王錄　列女傳　文士傳　髙士傳　正始¶
名士傳　襄陽耆舊傳　㑹稽先賢傳　孝史　㑹稽¶
<pb:KR3j0185_WYG_010-60a>¶
先賢賛　三相遺事　昭義記室别録　零陵先賢傳¶
　髙力士外傳　楊貴妃遺事　梅妃傳　中朝故事¶
　李靖行狀　狄梁公家傳　顔魯公行狀　顔魯公¶
歴官狀　顔常山别傳　叚太尉别傳　陶隠居傳¶
彭城公遺事　杜悰事迹　燕呉行役記　江淮異人¶
傳　别本髙士傳¶
　　偽史類¶
華陽國志　和包漢趙記　十六國春秋　三十國春¶
<pb:KR3j0185_WYG_010-60b>¶
秋　江表志　十國紀年　十國載記　五國故事¶
九國志　三楚新錄　呉越㑹粹　淝上英雄小錄¶
燕書　蜀記　劉氏興亡錄　楚錄　南唐書　釣磯¶
立談　蜀檮杌　江南野史　南唐近事　錢鏐備史¶
　天下大定錄　海東三國通錄　蜀書¶
　　國史類¶
三朝國史　兩朝國史　四朝國史　神宗國史　哲¶
宗國史(樂志官職一/册臣傳一册)　(原闕/)　　　　　泰陵國史臣¶
<pb:KR3j0185_WYG_010-61a>¶
傳稿　李秀岩國史臣傳稿　史館修四朝臣傳稿¶
續通鑑長編　續長編舉要并考異　國紀　東朝事¶
略　九朝通略編年舉要　聖政編年　兩朝寳訓¶
三朝寳訓　仁皇訓典　君臣政要　神宗聖訓　髙¶
宗聖政　　孝宗聖政　徐巘紹興聖政寳鑑　趙善¶
防孝宗政要贊　五朝隆平集　國朝事實　國朝撮¶
要　分門要覽　太平盛典　兩朝編年　祖宗故事¶
　泰陵玉牒　元祐七年八年日歴　熈寧日歴草¶
<pb:KR3j0185_WYG_010-61b>¶
裕陵中書時政記　裕陵宻院時政記　神宗御批¶
神宗學士院御批　濮議　元符時政記　永熈玉訓¶
　元祐詔㫖　哲宗實錄辨誣　黨人記　紹聖指揮¶
　元符紹聖間筆錄　元祐建中官錄　瑤華廢復記¶
　元符行遣節目　宣仁日厯　宣仁事實　紹聖錄¶
　符建錄　崇寧錄　靖康雜錄　皇祐平蠻錄　甘¶
陵誅叛錄　征南錄　平蜀錄　邇英記注　欽宗與¶
呉敏御筆　北征紀實　兩國交聘書　大觀詔令¶
<pb:KR3j0185_WYG_010-62a>¶
中興日厯　中興記　崇寧行遣上書人指揮　建炎¶
龍飛記　趙丞相扈從錄　元帥府事實　復辟詔朋¶
張叅政省記建炎時政并元帥府事迹　權邦彦記聖¶
語　巫及記聖語　孫近李光等記聖語　張浚王陶¶
等省記時政　祈請語錄　囘鑾事實　紹興雜錄¶
岳侯斷案　錢處和通好事節　吕源增釋故事　御¶
製蔡確傳　錢處和淮東宣諭錄　丙午錄¶
　　本朝雜史¶
<pb:KR3j0185_WYG_010-62b>¶
建隆遺事　祖宗獨斷　温公記聞　温公朔記　儒¶
林公議　王文公日錄　曾子宣日錄　續逸史　蔡¶
絛國史後補　曾子宣正錄　蔣頴叔逸史　林子中¶
野史　蔣頴叔日錄　續温公齋記　王岩叟繫年錄¶
　錢文僖筆錄　錢文僖逢辰錄　趙康靖日錄　王¶
岩叟朝論偉論　温公日錄　吕正獻手記　歐公日¶
記　温公瑣語　王文公日錄遺稿　王文公送伴錄¶
　王陶東宫記事　歐公奏事　吕文靖事狀　吕文¶
<pb:KR3j0185_WYG_010-63a>¶
穆綸告行狀　丁晉公雜錄　歐公履歴告命　韓魏¶
公家傳别錄　吕正獻十事　唐質肅遺事　韓魏公¶
事實　韓莊敏遺事　申國春秋　了齋言行錄　豐¶
相之遺事　范太史家傳并遺事　韓儀公行狀　孫¶
温靖告并神道　龔原行狀　晁以道家傳　山谷家¶
乘　周穜行狀　范忠宣言行錄　劉元城言行錄¶
胡安定言行錄　王棣家傳　王岐公家辨誣　邢恕¶
自辨錄　章家申公辨誣　張叔夜勤王記　陳規徳¶
<pb:KR3j0185_WYG_010-63b>¶
安守潔錄　勝公守台録　陳東事實　趙元鎮自述¶
向伯恭行狀　滕茂實大節集　陳剛中家傳　中興¶
忠義錄　南軒行實　胡文定五峯行實　梁丞相行¶
實　史稱大言行錄　劉安城家傳神道碑　范覺民¶
事實　晏敦復行錄　王文正遺事　宼萊公遺事¶
張芸叟南遷錄　葉少藴自序并制誥錄　游師雄事¶
迹　趙元鎮事實　陳樂間事實　陳了齋自撰墓志¶
并序　吕元直遺事勤王記逢辰記　王沂公言行錄¶
<pb:KR3j0185_WYG_010-64a>¶
　張忠定語錄　安厚卿行實　張祐史事實　劉拯¶
行錄　邢恕行實¶
　　實錄類¶
建康實錄　唐十五帝實錄　唐懿祖獻祖紀年錄¶
梁太祖實錄　漢髙祖隠帝實錄　唐莊宗明宗實錄¶
　廢帝閔帝實錄　晉髙祖少帝實錄　周太祖世宗¶
實錄　太祖皇武紀　重修太祖實錄　太宗實錄¶
真宗實錄　仁宗實錄　英宗治平治要　神宗實錄¶
<pb:KR3j0185_WYG_010-64b>¶
　朱墨本神宗實錄　紹興重修神宗實錄　蔡卞所¶
修哲宗實錄　重修徽宗實錄　欽宗實錄　孝宗起¶
居注¶
　　職官類¶
應仲達漢官儀　漢官志　漢官典儀　劉貢父漢官¶
職選　歴代官號　唐六典　唐典百官職紀　唐任¶
戩官品纂要　唐杜英師職核　唐百司舉要　唐錄¶
令　職官要錄　職官分紀　職林　唐職林　職官¶
<pb:KR3j0185_WYG_010-65a>¶
源流要錄　唐典備對　皇宋百官圖　官制舊典¶
官制沿革　官制正誤　職官紀　温公官制學制遺¶
稿　本朝官制　官制新典　官制格目　三省總括¶
　具員故事　淳熈裁減舉員數　契丹官儀　金定¶
大定官制　掖垣藂志　集賢注記　唐翰林志　本¶
朝翰林續志　金坡遺事　翰林舊規又雜志　金馬¶
統志　翰林盛事　學士年表　翰苑羣書　文昌雜¶
錄　史館故事　唐御史臺記　御史臺故事　御史¶
<pb:KR3j0185_WYG_010-65b>¶
臺因話錄　御史臺記事　直廳雜儀　合班儀　本¶
朝重定合班儀　臺儀　咸通御史板榜　開運出入¶
儀　本朝御史臺記　館閣錄　中興館閣錄　翰林¶
雜抄　三司條終　熈寧審官東院編勑　續史館故¶
事　元祐户部格目　蓬山志　麟臺故事　縣務綱¶
目　吕觀文治縣法　江左諸鎮年表　宰輔拜罷表¶
　宰相樞府拜罷表　宰相拜罷編總括　管軍年表¶
　皇朝百官公卿表　中興百官題名　宰輔年表¶
<pb:KR3j0185_WYG_010-66a>¶
　　儀注類¶
舊漢儀　漢蔡邕獨斷　崔豹古今注　服飾變古元¶
錄　顔魯公歴古創儀制　馬鎬中華古今注　漢制¶
藂錄　皇朝太常儀注　閤門儀制　本朝儀物　唐¶
郊祀錄　本朝嵗祀總數　朝制要覽　南郊式　宣¶
和鹵簿圖　宇文粹中修鹵簿圖　元祐建中宫記¶
合班儀　六家謚法　王彦威續謚法　皇朝謚錄¶
尊號錄　唐鄭餘慶書儀　江亭記　唐孟詵徐潤家¶
<pb:KR3j0185_WYG_010-66b>¶
祭禮　孫氏仲享儀　司馬氏書儀　吕氏鄉約鄉儀¶
　六家祭儀　髙氏厚終禮　朱氏十書　元祐納后¶
儀　永昭永穆陵儀　國朝眀堂紀要　州縣祠儀¶
寢祀儀　紹興眀堂儀注　紹興郊祀大禮儀注　紹¶
興耤田儀注　紹興四孟朝獻儀注　紹興祀郊禖儀¶
注　紹興上皇太后册寳儀注　紹興中宫受册儀注¶
　紹興大朝㑹儀注　王涇郊祀錄¶
　　刑法類¶
<pb:KR3j0185_WYG_010-67a>¶
刑統　律文　開元格律令　唐式　開寳格　天聖¶
令　元符勅令　熈寧審官東院編敕　吏部七司法¶
　七司式　大觀中書勅令格式　致和中書門下勅¶
令格式　乾道重修三省宻院勅令格式申眀　官誥¶
院一司條格　常平役法　淳熈常平茶鹽勅令　建¶
炎元年以後續降録　紹興二十七年至三十一年春¶
頒紹興二年攽　條令總類　金科類要　賢錄　金¶
國刑統　金國湏知　折獄龜鑑　眀刑盡心集　金¶
<pb:KR3j0185_WYG_010-67b>¶
科易覽　士民指掌　撿騐法　中書條列格式　熈¶
寧大理寺斷例¶
　　姓氏類¶
元和姓纂　十史姓纂　千姓編　宋何承天姓苑¶
古今姓氏書　姓源韻譜　梁元帝古今人同姓名錄¶
　唐孔志姓氏雜錄　唐百家類例　唐李利涉編古¶
命氏錄　諱行錄　警年錄　仙源積慶圖　本朝宗¶
室圖譜　闕里譜系　孔子編年家譜　東家雜記¶
<pb:KR3j0185_WYG_010-68a>¶
本朝人物志　皇朝百族譜　紹興臣僚類姓　三院¶
吕氏世譜　胡氏世譜　陶氏世譜　東平劉氏世譜¶
　趙清獻家譜　尤氏世譜　玉牒行樓　唐王孫郡¶
王譜　大唐氏譜　宰相甲族　十四家貴族譜　唐¶
丘光庭古賢姓名相同錄　帝王世系¶
　　史學類¶
史記音義　史記正義　史記索隠　集注天官書¶
前漢考異　蕭該漢書音義　漢書句字　三劉漢書¶
<pb:KR3j0185_WYG_010-68b>¶
　漢書問答　漢書講解　律歴辨疑　劉氏兩漢刋¶
誤　唐書音訓　唐書糾繆　唐書直筆新例　唐書¶
湏知　集校西漢書　劉知㡬史通　劉餗史例　邵¶
忠史例　趙彦若史例論　通鑑問疑　兩朝實錄例¶
　歴代史贊　兩漢博聞　荀恱漢紀節要論　西漢¶
補遺　王遇漢儀　漢雜事　東漢質疑　唐書手抄¶
　范太史唐鑑　石守道唐鑑　孫之翰唐論　胡氏¶
讀史管見　通鑑入約　程廻文史評　了齋約論¶
<pb:KR3j0185_WYG_010-69a>¶
史記法語　西漢法語　班史菁華　班左誨蒙　漢¶
雋　班史名物編　東漢年表　晉書音義　史記析¶
微　五代史纂誤¶
　　目錄類¶
唐藝文志　唐母煚古今書錄　梁阮孝緒七録　經¶
史品題　羣書備撿錄　皇祐秘閤書目　皇祐史館¶
書目　崇文總目　秘閤四庫書目　嘉祐永遺書¶
　中興館閤書目　鄱陽呉氏書目　李邯鄲書目¶
<pb:KR3j0185_WYG_010-69b>¶
邯鄲圖書十志　廣川董氏藏書志　葉石林書目¶
川中書目　趙氏金石錄　皇祐碑籍　川郡金石錄¶
　諸道碑目　京兆金石錄　歐陽氏集古目　晉陽¶
王氏碑目　浯溪古今刻集錄　資古紹志錄　秘閤¶
書畫器物目　内府碑錄　重修唐書碑目¶
　　地理類¶
秘閤本山海經　池州本山海經　郭璞山海經圖贊¶
　水經　神異經　十洲記　三輔黄圖　關中記¶
<pb:KR3j0185_WYG_010-70a>¶
豫章古今記　鄴城記　鄴都故事　呉地記　東京¶
新記　梁顧野王輿地記　兩京新記　南朝宫苑記¶
　南方異物志　晉嵇含南方草木狀　張朏三齊記¶
　城冢記　唐列聖園陵記　十道四蕃記　皇華四¶
逹記　元和郡國圖志　坤元錄山水志　唐四夷朝¶
貢錄　兩京道里記　唐夷狄貢錄　洛陽伽藍記¶
恭廣志　太平寰宇記　皇朝九域志　輿地廣記¶
地理指掌圖　唐沈懐逺南越志　武夷諸山記　青¶
<pb:KR3j0185_WYG_010-70b>¶
溪山記　潮說　北户雜錄　唐王休璉番陽記　唐¶
李徳裕西南備邊錄　陸廣微呉地記　金陵六朝事¶
迹　魏瀬鄉記　唐太清宫簡要記　張氏燕呉行役¶
記　唐房千里投荒雜錄　蜀程記　峽程記　李重¶
導河形勢書　姑蘇水利　范文正公堰記　江行圖¶
　東京志　洛陽志　長安志　相臺志　夢華錄¶
洛陽名園記　呉船錄　舊本鄭州圖　舊本杭州圖¶
經　建康志　襄陽志　成都志　成都古今記　嘉¶
<pb:KR3j0185_WYG_010-71a>¶
禾志　章貢志　東陽志　舊越州圖經　新修紹興圖¶
經　新安志　同安志　蒲陽志　延平志　秦州圖¶
經　盱江志　秋浦志　荆門志　嚴州圖經　閩中¶
志　姑熟志　天台圖經　常州圖經　毗陵風土記¶
　江西諸郡圖經　無錫志　宜興志　豫章職方乘¶
　又續乘　道州圖經　台州三縣志　長沙志　鎮¶
江圖經　豫章古今志　春穀志　長樂志　江隂志¶
　潘洞常州圖經　呉郡續圖經　衡州圖經　括蒼¶
<pb:KR3j0185_WYG_010-71b>¶
志　郴江志　岳陽風土記　秦州志　天台山圖¶
丹丘仙迹　洞庭譜記　南岳小錄　㑹稽洞天記¶
南岳尋勝錄　又總勝錄　羊角山記　黄真觀記¶
湘川記　廬山記　九疑考古　徽州黄山圖經　大¶
滌洞天真境錄　天台小錄　霍山記　九華錄　三¶
茅記　江夏辨疑　封州圖經　汪王事實　張王顯¶
應事實　嶺外代荅　邕管雜記　嶺表錄異　雲南¶
志　皇祐平蠻記　互市諸蠻記　廣東西㑹要　西¶
<pb:KR3j0185_WYG_010-72a>¶
南諸蕃記　邕管溪峒雜記　泉南錄　鄧嘉猷西南¶
備邊志　李仁甫論西南夷事　契丹機宜通要　契¶
丹事迹　燕京㑹要　契丹實錄　契丹疆宇圖　契¶
丹朝獻禮物例　契丹志　燕北錄　慶歴奉使錄¶
匈奴湏知　北志　契丹湏知　張浮休使遼錄　趙¶
志忠陰山雜錄　契丹㑹要　西夏雜志　西戎聚米¶
圖經　西夏湏知　女真實錄　范仲熊北錄　評議¶
北中錄　征蒙記　雜記金國事　金都驛程圖　松¶
<pb:KR3j0185_WYG_010-72b>¶
漠紀聞　鄭汝諧聘燕錄　燕北金疆地里記　雞林¶
類事　髙麗行程錄　髙麗日本傳　髙麗圖經　西¶
州使程記　蕃爾雅　蜀爾雅　北國方言　政和大¶
理國入貢記　梁二十八國職貢圖　宋沈徳逺南越¶
志　湘中山水記　續南荒錄　續廬山記　豫章舊¶
圖經　江州舊圖經　綠林廋辭　金國世系　至道¶
雲南錄¶
　　儒家類¶
<pb:KR3j0185_WYG_010-73a>¶
曾子　晏子春秋　晏子内外篇　孟子　荀子　孔¶
藂子　楊子法言　陸績注太𤣥經　集注太𤣥　許¶
嵩老法言訓詁　白虎通　王符濳夫論　仲長統昌¶
言　荀悦申鑒　鹽鐵論　劉向新序　劉向說苑¶
唐劉貺續說苑　陸賈新語　賈誼新書　魏徐幹中¶
論　齊顔之推家訓　隋李文博中興書　帝範　臣¶
軌　虞世南帝王略論　楊相如君臣政理論　牛希¶
濟理源　文中子中說　龔補之注中說　薛氏注元¶
<pb:KR3j0185_WYG_010-73b>¶
經　唐林慎思續孟子　晉陽方五經鈎沈　唐朱敬¶
則十代興亡論　魏蔣濟萬機論　魏鄭公時務策¶
唐劉迅六說　唐李恕己誡子拾遺　杜佑理道要訣¶
　帝學　何亮本書　黄希聲偶子　周子通書　周¶
子太極圖　南軒太極圖解　朱氏通書太極圖解¶
正蒙書　劉原父七經小傳　劉原父弟子記　二程¶
先生遺書　邵康節皇極經世　吕榮陽雜說　治道¶
中術　刁衎本說　儒志　張芸叟巵言　張子前書¶
<pb:KR3j0185_WYG_010-74a>¶
　張子志書　王觀天鬻子　范蜀公正書　黄君俞¶
泉書　伊川經解　師說　龜山經說　三經義辨¶
九經餘義　日錄字說辨　諸儒鳴道集　陳無己理¶
究　横渠語錄　横渠理窟　吕氏雜說　節孝先生¶
語　上蔡語錄　劉元城語錄　劉元城談錄　元城¶
道護錄　洙泗言仁說　龜山語錄　河南雅言　張¶
無垢心傳語(語錄/附)　　胡氏傳家錄　涪陵記善錄¶
司馬温公家範　吕氏童蒙訓　子家子　程氏廣訓¶
<pb:KR3j0185_WYG_010-74b>¶
　林子每語錄　吕伯恭閫範　劉清之訓蒙　孝弟¶
類鑒　女誡　廣川家學　修學門庭　余氏至言¶
程尚書極書　石林審是錄　范氏正家　省心雜言¶
　程尚書考古編　四注法言　司馬温公注法言¶
御製承華要略　御製正說　邇英聖問　觀文鑒古¶
圖¶
　　雜家類¶
吕氏春秋　管子　商子　慎子　韓非子　子華子¶
<pb:KR3j0185_WYG_010-75a>¶
　鄧析子　董子　魯連子　鬼谷子　燕丹子　墨¶
子　公孫龍子　尸子　尹子　劉子　傅子　殷子¶
　孫子　淮南子　炙轂子　風俗通義　王充論衡¶
　魏劉劭人物志　金樓子　梁庾仲容子抄　馬總¶
意林　忠經　唐羅隠兩同書　顔師古刋謬正俗¶
李涪刋誤　資暇集　蘇氏演義　唐丘光庭兼明書¶
　程氏衍繁露　隋李文博中興書　古今語要　長¶
短要術　造化權輿唐趙自勔　李氏雜說　敷陽子¶
<pb:KR3j0185_WYG_010-75b>¶
　諸子談論　賈公疎山東野錄　洪氏雜家　羅隠¶
讒書　尹文子¶
　　道家類¶
古文老子　王弼注老子　傅奕老子音義　漢安丘¶
注老子　嚴遵老子指歸　晉孫盛老子考訊　唐眀¶
皇注老子　唐陸希聲老子指解并問荅　三十家注¶
老子　賈清夷老子疏　王顧老子疏　老子藏室纂¶
微　李榮注老子　陳鼻解老子　李畋老子音解¶
<pb:KR3j0185_WYG_010-76a>¶
逹真子老子解　司馬温公老子解　蘇黄門老子¶
王元澤老子解　吕惠卿老子解　毛逹可老子解¶
王懋才注老子解　列子　莊子　文子　徐靈府注¶
文子　朱弁注文子　亢倉子　王士元注亢倉子¶
鶡冠子　陸右丞注鶡冠子　關尹子　天隠子　抱¶
朴子内外篇　元真子　唐呉筠元綱論　無能子¶
觀妙經　紫府元珠　潘凱二化論　周固朴天道論¶
　杜光庭大寳論　莊子邈　宋齊丘化書　赤松子¶
<pb:KR3j0185_WYG_010-76b>¶
中誠經　張融理同論　劉向列仙傳　續仙傳　葛¶
洪神仙傳　髙道傳　仙苑編珠　周氏㝠通記　洪¶
崖先生傳　真系傳　許先生傳　疑仙傳　陳真人¶
傳　唐呉簡傳　西山十二真君列傳　徐神翁語錄¶
　王雲中内傳　杜光庭錄異記　福地經　洞天經¶
　湖湘顯異　青城山林異記　瀨鄉記　唐太清宫¶
簡要記　祥符奉迎聖像　楊希文注黄庭經　神景¶
内經　皇極系述黄庭經　參同契　西山群仙㑹真¶
<pb:KR3j0185_WYG_010-77a>¶
記　中皇真經　參同肘後方　潁陽記　石藥爾雅¶
　爐術本草　靈芝記　參同分章通義　登真隠訣¶
　靈笈七籖　道樞　上清文范　靈仙賦集　毛仙¶
翁詩　大小游仙詩　古今道徳經　河上公注道徳¶
經　王弼老子略論　老子枕中經　莊子疏　御注¶
道徳經　孫盛老子糾　真誥　胎息經　黄庭内景¶
經　宻語　聶真人傳　樂史洞仙集　傅仙師傳¶
江西續仙錄　侯真人傳　三教解紛論　正性論¶
<pb:KR3j0185_WYG_010-77b>¶
元道真經　九轉合同要義　混元經　青城山雜術¶
　大丹法　大𤣥寳典　許真君如意方　鍾離真人¶
靈寳畢法¶
　　釋家類¶
金銀字傳大士頌金剛經　六祖金剛經解義　王荆¶
公注金剛經　華嚴經　楞嚴經　圓覺經　楞嚴經¶
疏　圓覺經疏　維摩經疏　六祖壇經　正法眼藏¶
　馬祖四家錄　笑道論　非韓論　萬善同歸　原¶
<pb:KR3j0185_WYG_010-78a>¶
人論　𢎞眀集　廣𢎞眀集　通眀論　佛教總年¶
佛運統記　僧寳傳　續僧寳傳　僧史　僧史略¶
髙僧傳　法藏碎金錄　裴休問源禪師承龔圖　宗¶
門統要　釋氏要覽　祖庭事苑　釋氏六帖　傳燈¶
錄　臨濟語錄　雲門語錄　勇禪師語錄　普融禪¶
師語錄　詔國師語錄　諸祖偈頌　龎居士詩　寒¶
山詩　大慧武庫　林間錄　芙蓉般陽集　北山錄¶
　端禪師語錄　無住語錄　釋梵　雪竇語錄　近¶
<pb:KR3j0185_WYG_010-78b>¶
世尊者語錄　古塔王語錄　晁文元耄智餘書　道¶
院集要　禪源諸詮　風宂語錄　謝陽以下二十二¶
家語錄　徳仙語錄　曹洞語錄　長蘆覺語錄　法¶
雲語錄¶
　　農家類¶
夏小正　唐月令　唐注月令　四時纂要　齊民要¶
術　千金月令　韋氏月錄　荆楚嵗時記　秦農要¶
事　鄙記　四民福祿論　李邕金谷園記　玉燭寳¶
<pb:KR3j0185_WYG_010-79a>¶
典　山居忘懷錄　嵗時廣記　范如圭田書　林勲¶
本政書　曾安止禾譜　農器詩譜　錦帶書　輦下¶
嵗時記¶
　　兵書類¶
司馬法　太公兵法　黄石公三略　孫子　呉子¶
尉繚子　李靖集太公兵法　李衞公問荅　七書¶
十一家注孫子　杜牧之注孫子　風后握機　風后¶
握機贊　黄帝隂符經　黄石公素書　八陣法　諸¶
<pb:KR3j0185_WYG_010-79b>¶
葛亮將苑　諸葛亮十六條　太白隂經　真人水鏡¶
　古今兵要　武經總要　郭元振安邊策　李光弼¶
統軍秘策　御戎要訣　劉喚平燕策　劉牧平戎策¶
　神機武略　武略清邊　重修武經總要　千古兵¶
要　唐李筌閫外春秋　吕夏卿唐兵志　何博士備¶
講　神武秘略　百將傳　兵法精義　慶歴軍錄¶
　　數術家類　(一天文/四隂陽)　(二歴議/五卜筮)　(三五行/六形勢)¶
甘氏星經　張華列象圖　周髀經　别本甘氏經¶
<pb:KR3j0185_WYG_010-80a>¶
天文機要圖　大象賦　星經薄讚　仰視纂微　錦¶
囊書　歩天歌　宋濤天文書　皇朝天文書　姚令¶
威注天官書　集注天官書　紹聖儀象法要　銅&KR0146;¶
漏編　刻漏規矩　官歴刻漏圖　青羅妙度歴　四¶
歴剝蝕　十一曜細行歴　景祐乾象新書　七政歴¶
要　開元大衍歴議　長慶宣眀歴　紀元歴經　崇¶
天歴經　康定轉神歴　熈寧奉元歴　元祐觀天歴¶
　黄若只議紀元歴書　林永叔歴學　大衍宣眀貞¶
<pb:KR3j0185_WYG_010-80b>¶
元欽天　奉天儀元崇真眀　天官天歴草　呉氏荆¶
璞集　王普荆璞指瑕　大國大眀日歴　髙麗日歴¶
一卷　洪範政鑒　感應類從志　譙子五行志　三¶
鏡篇　握鏡圖　東方朔書　李淳風乙巳占瑞錄¶
太一數　太一分野節要　太一金鏡　太一福應經¶
　太一王佐秘書　顧野王符瑞圖　李淳風運元方¶
道　黄帝袪惑經　乙酉式　遁甲符應經　萬勝篇¶
　遁甲决勝歌　員卓專征賦　遁甲式心　入遁式¶
<pb:KR3j0185_WYG_010-81a>¶
歌　遁甲南經　三元賦　遁甲兵機舉要　遁甲立¶
成　萬一訣　地鑑經　彈冠必用　京房易積筭法¶
　京房周易律歴　焦氏易林　周易卦氣占驗法¶
黄石公靈棋經　越覆書　乙壬祕㫖　六壬洞𤣥傳¶
　百章歌　通微要式　六壬證疑　課鈴　民望經¶
　六壬心鏡　玉歴　六壬破迷經　六壬𤣥髓經¶
六壬黑殺經　五行要略　聚金口訣　鬼谷子玉函¶
經　地理賦　相書　土圭法　司馬經　太乙訣¶
<pb:KR3j0185_WYG_010-81b>¶
司天經　京氏易占　銀河局秘訣¶
　　小說類¶
世說　續世說　劉孝標俗說　殷芸小說　世說新¶
語　世說叙錄　封氏見聞志　摭言　大唐新話¶
顔之推八代談藪　朝野僉載　僉載補遺　盧子逸¶
史　紀聞談　抒情集　三水小牘　洛陽舊聞　栁¶
氏舊聞　窮愁志　栁氏家學要錄　杜陽雜編　尚¶
書故實　常侍言㫖　秀師言記　嵐齋集　元真子¶
<pb:KR3j0185_WYG_010-82a>¶
碣　松窻錄　盧氏雜說　佐譚　唐朝新纂　廬陵¶
官下記　灌畦暇語　觀時集　因話錄　雜纂　劇¶
談論　雲谿友議　談賔論　龍城錄　幽閒鼓吹¶
玉泉筆端　醉鄉日月　雲仙散錄　秘閣閒談　戎¶
幙閒談　南唐近事　祕閤雅談　漢隋遺錄　教坊¶
記　北里志　鍳誡錄　五代新說　林下談笑　李¶
文公談錄　張文定同歸小說　太平小說　楊文公¶
談錄　李文政談錄　丁晉公談錄　王文正筆錄¶
<pb:KR3j0185_WYG_010-82b>¶
國老閒談　春明退朝録　閒燕常談　南窻紀談　徐¶
敦立却埽編　桐陰舊話　姚令威藂話　趙彦從肯¶
綮話　林下放言　獨醒雜志　蘧然先生雜說　朱¶
丞相秀水閒居錄　朱新仲雜志　呉箕常談　容齋¶
雜筆　王眀清投轄錄　揮麈錄　吕氏雜抄　軒渠¶
錄　張華博物志　任昉述異記　海物異名記　梁¶
吳均續齊諧記　酉陽雜爼　補江揔白猿傳　洞仙¶
集　宣室志　幽怪錄　續幽怪錄　異聞集傳　清¶
<pb:KR3j0185_WYG_010-83a>¶
異錄　&KR0679;神記　感知錄　辨疑錄　大唐竒事　耳¶
目志　顔之推還寃志　幽眀雜警　稽神錄　&KR0679;神¶
摭記　括異記　家神秘苑　京本太平廣記　夷堅¶
志　吕南公測幽　物類相感志　補妙記　類說¶
唐語林　乾&KR0871;子　角力記　樹萱錄　文塲盛事¶
劉公嘉話　傳竒　怡顔集　前定錄　續前定錄¶
異聞錄　洛中紀異錄　文昌雜錄　玉堂閒話　郡¶
閤雅言　茅亭客話　洞微志　野人閒話　友㑹藂¶
<pb:KR3j0185_WYG_010-83b>¶
談　蔡絛訴神文¶
　　雜藝類¶
法書要錄　法書苑　金壺記　書話　墨藪　書斷¶
　述書品　書品論　翰林禁經　字源　書品優劣¶
論　籀史　法帖釋文　歴代名畫記　畫斷　畫評¶
　總畫集　米氏書畫史　圖畫見聞志　李王閤中¶
集　寳章待訪集　徳隅堂畫品　蔡京内閤畫䟦¶
孫子筭經　海島筭經　九章筭法　五曹筭經　投¶
<pb:KR3j0185_WYG_010-84a>¶
&KR0146;經　五陵雜格　棊譜　棊經通逺集　琴錄　琴¶
譜　貞觀公私畫錄　續畫錄　後畫錄　名畫獵精¶
錄　五經筭術　張丘建筭經　緝古筭經　方圓筭¶
經　方圓益古筭經　曹唐筭經　法筭細歴　棊經¶
　棊品　進士采選　補漢官儀　宣和采選　譜雙¶
　　譜錄類¶
宣和博古圖　考古圖　孝伯時古器圖　晏氏辨古¶
圖　石鼓文譜　石鼔文考　玉璽記　八寳記　玉¶
<pb:KR3j0185_WYG_010-84b>¶
璽譜　玉璽議　鏡錄　鼎錄　刀劍錄　文房四譜¶
　續文房四譜　硯錄　墨經　墨說　墨苑　端硯¶
譜　歙硯譜　桐譜　顧煜泉志　封演泉志　董彦¶
逺錢譜　李孝美錢譜　洪氏泉志　陶岳貨泉錄¶
錦譜　璇璣圖記　沈氏香譜　洪氏香譜　天香傳¶
　陸氏茶經　北苑茶錄　宣和貢茶錄　品茶要錄¶
　張又新煎茶水記　毛文錫茶譜　茶總錄　北山¶
酒經　酒譜　酒經　小名錄　侍兒小名錄　補侍¶
<pb:KR3j0185_WYG_010-85a>¶
兒小名錄　警年錄　禾譜　牡丹記　洛陽花木記¶
　洛陽花譜　揚州芍藥譜　歐公牡丹記　筍譜　竹¶
譜　續竹譜　禽經　别本禽經　相鶴經　養魚經¶
　蔡氏茶錄　萱堂香譜　慶歴花譜　荔枝譜¶
　　類書類¶
修文殿御覽　太平御覽　天和殿御覽　文思博要¶
　文樞要錄　藝文類聚　册府元龜　劉存事始¶
馮鑑續事始　劉馮事始　經史事始　事物紀元¶
<pb:KR3j0185_WYG_010-85b>¶
徐子光注蒙求　三國蒙求　本朝蒙求　唐史屬辭¶
　敘古蒙求　小說蒙求　葉才老和蒙求　㑹史¶
劉昆山集類　事類賦　經史類對　海錄碎事　實¶
賔錄　陸機要覽　兎園册府　采箱子　文官詞林¶
　語麗　玉屑　分門節要　金鑰　備忘小抄　開¶
卷錄　珠編　文選事類　文選雙字　五色線　蘇¶
氏選抄　班左訓蒙　北堂書抄　記室新書　前漢¶
六帖　應用集類　備舉文言　初學記　六帖學林¶
<pb:KR3j0185_WYG_010-86a>¶
　白氏六帖　孔氏六帖　晏公類要　文苑英華¶
掞天錄　類題玉册　題淵　玉山題府　續題府¶
慶歴萬題　選類　文選華句　雞跖集　書敘指南¶
　續通典　唐㑹要　通典　五代㑹要　國朝㑹要¶
四朝㑹要　政和續修㑹要　中興㑹要¶
　　醫書類¶
本草　類證圖經本草　黄帝内經　八十一難經¶
難經疏　甲乙經　仲景傷寒論　千金方　千金翼¶
<pb:KR3j0185_WYG_010-86b>¶
方　外臺秘要方　銅人灸經　王叔和脉訣　啓𤣥¶
子　龎安常傷寒論　膏肓俞宂灸法　傷寒證法¶
傷寒要㫖　傷寒遺法　傷寒論翼　蘭室寳鑑　華¶
陀中藏經　脉經　太平聖惠方　朱肱活人書　文¶
潞公藥凖　大智禪師必効方　雞峯備急方　贑上¶
證俗方　養生必用方　保生十全方　丁晉公服食¶
方　李深之手集方　衞濟寳書　許知可本事方¶
石藥爾雅　錢乙小兒方　曹王普惠方　傷寒百問¶
<pb:KR3j0185_WYG_010-87a>¶
方　海上名方　内外景圖　氣運鈔　聖濟經　巢¶
氏病源　金匱要略　劉涓子神仙方　廣濟方　靈¶
苑子　蘇沈良方　孫兆方　古今必効　旋舍備急¶
方　小兒保生方¶
　　别集類¶
漢揚雄集　漢張超集　枚乘集　孔光奏章　唐林¶
奏章　酈炎集　李尤集　蔡邕集　張衡集　董仲¶
舒集　劉向集　魏武帝集　文帝集　眀帝集　陳¶
<pb:KR3j0185_WYG_010-87b>¶
思王集　王粲集　陳琳集　阮公瑜集　應徳璉集¶
　徐偉長集　劉公幹集　晉陸機集　陸雲集　阮¶
籍集　嵇康集　張華集　潘岳集　傅𤣥集　江統¶
集　張敏集　十四賢集　郭景純集　宋武帝詩¶
顔延之集　謝惠連集　謝莊集　沈休文集　陶淵¶
眀集　逺法師廬山集　謝元暉集　鮑照集　王僧¶
逹集　謝靈運集　齊王融集　孔徳璋集　梁昭眀¶
太子集　簡文帝集并詩　庾肩吾詩　劉孝威集¶
<pb:KR3j0185_WYG_010-88a>¶
劉孝綽集　何遜集　任昉集　庾信集　呉均集¶
徐陵集　陶𢎞景集　陰鑑詩　江淹集　陳后主集¶
　沈烱集　張正見集　江總集　唐太宗集　眀皇¶
集　王績東臯子集　許敬宗集　陳子昂集　張曲¶
江集　蘇頲集　張說集　駱賔王集　盧照鄰集¶
崔融集　王勃集　楊烱集　宋之問集　元次山集¶
　髙適集　王維集　獨孤及集　沈亞之集　蕭頴¶
士集　杜甫集　李白集　韓文公集　栁宗元集¶
<pb:KR3j0185_WYG_010-88b>¶
李翺集　皇甫湜集　孟東野集　歐陽詹集　劉禹¶
錫外内集　元稹長慶集　白居易長慶集　吕温集¶
　權徳輿集　陸宣公翰苑集　王仲舒制誥稿　裳¶
衣集　楊炎集　程晏集　李程集　梁肅集　李衞¶
公㑹昌集　孫樵集　孫逖集　杜牧集　沈雲卿集¶
　李義山集　牛僧孺集　陳黯集　顧況集　符載¶
集　蔣防集　劉子夏集　崔嘏制誥集　李翰集¶
穆員集　李觀集　王貞白集　任希古集　孫郃集¶
<pb:KR3j0185_WYG_010-89a>¶
　陳陶集　林藻文集　毛欽一集　丁稜集　李甘¶
集　李華集　陸龜䝉集　戎昱集　戴叔倫述稿¶
劉蛻文泉子　張登集　顧雲編稿　嚴從中黄子¶
黄璞霧居集　秦韜玉投知錄　盧肇文標集　令狐¶
楚表奏事　于公異奏記集　鄭畋敕語集　鄭畋堂¶
判集　叚成式漢上題襟集　鮑溶集　賈至集　皮¶
日休集　司空圖一鳴集　麴信陵集　姚合極𤣥集¶
　殷璠丹陽集　薛瑩洞庭集　李琪箧中集　唐彦¶
<pb:KR3j0185_WYG_010-89b>¶
謙集　李(闕/)武集　王轂觀光集　松陵倡和集　顔¶
魯公集　岑參集　裴晉公集　樊宗師集　王侍讀¶
集　劉商集　呉均集　南唐李後主集　南唐潘祐¶
集　羅隠集　韋蘇州詩集　李嘉祐集　杜審言集¶
　張祐集　孟浩然集　施肩吾集　呉融集　許渾¶
丁夘集　劉父集　鮑溶集　薛逢集　朱景𤣥集¶
耿緯集　劉希夷集　李渉集　王貞白靈溪集　裴¶
夷直集　李殷集　薛能集　李紳追昔遊編　邵謁¶
<pb:KR3j0185_WYG_010-90a>¶
集　來鵠集　李長吉集　丘為集　王操集　張碧¶
集　盧仝集　張蠙集　賈島長江集　孟賔于集¶
孟唐集　張籍集　錢起集　許用晦集　沈下賢集¶
　劉長卿集　方雄飛集　李君虞集　王無功集¶
張承吉集　儲光羲集　鄭都官集　李益集　武伯¶
蒼集　司空曙集　李端集　張喬集　韓雄集　楊¶
巨源集　陸暢集　周賀集　張繼集　李頻集　朱¶
慶餘集　林嵩集　王棨集　李頎集　郎士元集¶
<pb:KR3j0185_WYG_010-90b>¶
于鵠集　李廓集　李峴集　于鄴集　于武陵集¶
冷朝陽集　祖詠集　鄭巢集　綦母潛集　周濆集¶
　竇叔向集　雍裕之集　李適集　劉憲集　武平¶
一集　趙彦昭集　陶翰集　盧象集　竇華集　奏¶
韜玉集　包幼正集　蘇味道集　徐鴻集　崔湜集¶
　李逺集　王勃集(原/重)孫逖集　崔顥集　羅昭諫集¶
　王司馬集　顧非熊集　崔國符集　栁倓集　唐¶
求集　顧佐鎔集　王涯詩又宫詞　張仲素歌詞¶
<pb:KR3j0185_WYG_010-91a>¶
張拾遺筆詩　令狐楚歌詞　武元衡集　李公垂集¶
　朱灣集　朱放集　髙蟾集　楊衡集　沈彬集¶
林寛集　嚴郾集　章碣集　崔曙集　曹唐集　劉¶
滄集　鳴鳬集　曹鄴集　趙嘏集　戎昱集　劉得¶
仁集　許堂集　馬戴集　項斯集　姚鵠集　汪藩¶
集　陳羽集　聶夷中集　于濆集　劉駕集　王昌¶
齡集　崔道融東浮集　章孝標集　劉威集　崔櫓¶
集　石臺集　孟貫集　司馬禮集　李九齡集　僧¶
<pb:KR3j0185_WYG_010-91b>¶
靈一集　僧無可集　僧修睦集　皇甫冉集　殷堯¶
藩集　韓琮集　喻坦之集　徐凝集　温飛卿集¶
韓偓集　司空圖集　杜荀鶴集　韓偓香奩集　王¶
建宫詞集　王建集　大歴浙東聯句　竇氏聯珠集¶
　羅虬比紅兒集　蜀花蕊夫人宫詞　常建集　裴¶
說集　周朴集　劉乙集　李昌符集　李山甫集¶
周繇集　龔霖集　熊登集　鄭宗集　鄭愚集　徐¶
浩集　羊諤集　包何集　崔顥集　張南史集　李¶
<pb:KR3j0185_WYG_010-92a>¶
羣玉集　于勃集　李咸用集　方千集　南唐李建¶
勲集　真宗皇帝集　徽宗皇帝集　范質集　陶穀¶
集　張洎集　李志集　徐鉉集　賈黄中集　蘇易¶
簡集　宋白集　田錫咸平集　王元之小畜集　錢¶
希白金閨集　宼萊公巴東集　丁晉公集　楊文公¶
武夷集又别集　宋宣獻秘殿常山集　晏元獻二府¶
集　紫薇集　劉筠榮遇集　錢文禧擁旄集　伊川¶
集　李邯鄲書殿集　又筆語　夏文莊集　栁仲塗¶
<pb:KR3j0185_WYG_010-92b>¶
集　宋宣獻操縵集　緹巾集　宋景文集　范文正¶
集　余襄公集　石守道徂徠集　李泰伯盱江集¶
蘇國老集　趙彦若儒林舊徳集　歐公集　江隣㡬¶
集　梅聖俞集　蘇子美集　二尹集　蔡君謨集¶
杜黙詩豪集　章望之道窮集　王文公臨川集　張¶
安道樂全集　又玉堂集　曾子固南豐類稿　又續¶
稿　王逢原集　王深文集　王容季集　王觀集¶
劉原父集　劉貢父集　王元澤集　王和父集　王¶
<pb:KR3j0185_WYG_010-93a>¶
平甫集　曾子宣集　曾子開集　老蘇嘉祐集　東¶
坡前後集　子由欒城集　三蘇遺文　韓忠獻安陽¶
集　司馬子政集　龎莊敏清風集　范蜀公集　吕¶
政獻集　韓持國南陽集　王岐公華陽集　元厚之玉¶
堂制集　玉堂詩集　青啓集　文潞公集　韓魏公¶
集　祖擇之范陽集　陳述古古靈先生集　宋敏求¶
東觀絶筆　王原叔遺文　鄭毅夫鄖溪集　彭器資¶
集　王岩叟大名集　劉中肅集　李邦直集　楊元¶
<pb:KR3j0185_WYG_010-93b>¶
素集　錢穆父集　强㡬聖集　周濓溪集　眀道先¶
生集　伊川先生集　横渠先生集　胡文恭集　吕¶
元均集　陸農師集　吕南公灌園集　馮文簡集¶
范忠宣集　章子厚内制集　王子發元豐懐遇集¶
徐仲車集　龔輔之東原集　鄭錢夫西塘集　黄魯¶
直集　張文濳集　秦少游淮海集　晁無咎雞肋集¶
　陳后山集　趙承之集　李之儀姑溪集　范淳父¶
集　張浮休集　李成季樂静集　王澤民集　三沈¶
<pb:KR3j0185_WYG_010-94a>¶
先生集　齊祖之賢良集　任徳翁乘桴集　游定夫¶
集　黄冕仲演山集　陳了齋集　鄒道鄉集　晁說¶
之集　李格非集　張天覺集　田承君集　劉斯立¶
集　崔徳符集　鄧考功集　唐子西集　廖眀略集¶
　吕希純紫微集　楊傑無為集　畢仲游西臺集¶
清江三孔集　李履中潏水集　林子中集　邢和叔¶
集　蔡天啓浮玉集　又丹陽集　二林集　葉棣集¶
　鮑富清風集　羅正之赤城集　呉思道集　王防¶
<pb:KR3j0185_WYG_010-94b>¶
集　邢淳夫呻吟集　劉揮東歸集　戚同文孟諸集¶
　馬子才集　杜澤民鄄城集　劉偉眀集　慎伯筠¶
集　黄長睿東觀餘論　林和靖集　鄧奭栟櫚集¶
石孝若集　王賢良策論　沈興宗集　呉准集　李¶
新跨鼇集　徐徳占進卷集　洪駒父考圃集　徐夫¶
人集　女郎曹希藴詩　女郎謝希孟詩　鄭褒集¶
張乖崖集　孫眀復陽集　向文簡公集　吕獻可集¶
　楊文公刀筆集　歐陽公刀筆集　宋景文刀筆集¶
<pb:KR3j0185_WYG_010-95a>¶
　東坡刀筆集　王發集　張臺卿盤父集　周行已¶
集　吕與叔芸閣集　程俱北山集　吕叔巽集　謝¶
無逸集　謝㓜槃集　吕居仁集　楊龜山集　王初¶
寮集　梅執禮集　毛友爛柯集　蘇後湖集　曾紆¶
空青集　蘇籕雙溪集　許志仁集　王瞻叔集　韓¶
子蒼陵陽集　李忠愍集　髙彦先東溪集　龎佑甫¶
白蘋集　鮑欽心集　林元凱集　秦㑹之表集　張¶
叔夜集　周少隠稊米集　張全真集　周麟之集¶
<pb:KR3j0185_WYG_010-95b>¶
汪彦之集　陳簡齋内外制　孫叔&KR0008;内外制　綦叔¶
厚内外集　湯進之内外制　林待聘内外制　葉石¶
林集略　邵公濟集　吕元直集　李漢老草堂集¶
翟公巽集　張右丞集　王居正竹西集　沈與求龜¶
溪集　方祕監集　呉則禮集　張巨山集　朱喬年¶
韋齊集　胡世將集　劉行簡集　能叔雅集　趙徳¶
莊集　朱伯原集　鄭成之集　程仁奏稿進卷　林¶
伯仁集　陳知黙集　李先之章貢集　陳邦光集¶
<pb:KR3j0185_WYG_010-96a>¶
畢良史集　又繙經堂詩　倪偁綺川集　章叔度集¶
　胡五峰詩　葛文康丹陽集　葛謙問歸愚集　李¶
吉先集　曹直講集　傅察集　傅安道集　張南軒¶
集　張于湖集　李宜言集　竹軒雜著　苗彦先集¶
　邵緝荆谿集　游畏齊集　仲彌性集　馮蹇叔集¶
　芮國器集　梁文靖集　汪端眀内志　洪景盧内¶
外制　趙莊叔集　王夢得集　程正伯集　錢聞詩¶
全室翁集　曹勛松隱集　曾覿蓮社集　張鎡南湖¶
<pb:KR3j0185_WYG_010-96b>¶
集　黄陳詩注　李襄公詩　袁遯翁詩　關子東詩¶
　鄭諶詩　林和靖詩　蔡堅老詩　徐師堅東湖集¶
　邵堯夫擊壤集　强常州詩　危先生詩　劉景文¶
横槊集　陳子髙天台集　汪彦章選荆公詩　張商¶
英西山倡和　㑹稽公倡和　陳簡齋集　王君玉詩¶
　呉思道詩　孔氏詩戲　趙叔靈詩　晁君成詩¶
鄒徳乆和陶詩　劉無言詩　姚揆詩　夏均父詩¶
汪信民集　朱新仲詩　周元忠詩　張彦實東窻詩¶
<pb:KR3j0185_WYG_010-97a>¶
集　朱喬年玉瀾集　藏海居士詩　吕景實詩　唐¶
仁傑詩　晁伯封丘詩集　蘭齊岳陽紀咏　趙獻簡¶
詩　蘋溪詩集　楊誠齋詩　陸務觀詩　羅端良詩¶
　　章奏類¶
唐魏鄭公諌章　唐郭子儀奏議　唐陸宣公奏議¶
唐李絳論事集　唐鄭畋論事集　唐于公異奏記集¶
　唐令和楚表奏集　唐李磎奏議　唐韋莊諌草¶
南唐陳致雍曲臺奏議　唐名臣奏議　趙韓王諌稿¶
<pb:KR3j0185_WYG_010-97b>¶
　王元之奏議　田錫奏議　富鄭公劄子奏議集¶
韓魏公諌垣存草　范蜀公奏議　吕獻可奏議　歐¶
陽文忠從諌集　龎莊敏奏議　賈魏公奏議　孫威¶
眀奏議　包孝肅奏議　徐襄公諌草　趙清獻奏議¶
　楊元素熈寧臺章　又熈寧諌疏　王眀叟奏議¶
王岩叟大名餘稿　又奏議　傅堯俞奏議　梁壽奏¶
議　王荆公奏議　吕汲公奏議　文潞公奏議　劉¶
忠肅奏議　韓持國奏議　范忠宣國論　蘇文忠奏¶
<pb:KR3j0185_WYG_010-98a>¶
議　蘇黄門奏議　劉器之盡言集　曾子開奏議¶
范徳孺奏議　趙瞻奏議　陳次升奏議　任徳翁奏¶
議　常安民紹聖諌疏　孫升元祐諌疏　上官均奏¶
議　龔諌議奏議　李公擇奏議　蔡敏肅奏議　江¶
民表奏議　鄒忠公奏議　蔡韜臺章　劉孝肅奏議¶
　張天覺奏議　孫内韓經緯集　錢彦逺諌垣集¶
張芸叟奏議　錢安道奏議　董令升奏議　劉待制¶
諌草　傅先生奏議　丁隲奏議　林子中奏議　鐵¶
<pb:KR3j0185_WYG_010-98b>¶
肝御史奏議　陳聞樂奏議　吕居仁奏議　李伯紀¶
奏議　陳國佐奏議　張全真奏議　蘇季真奏議¶
張芸叟奏議　劉大中奏議　趙忠簡奏議　葉石林¶
奏議　劉珏奏議　林待聘奏議　霍叔豹奏議　曾¶
元忠奏議　石侍御風憲集　張魏公奏議　范元長¶
奏議　分門名臣奏議　骨鯁奏議　三老奏議　元¶
祐章疏　建炎以來章疏　戊午讜議　田錫章疏别¶
集　范文正奏議　又政府奏議　朱光庭奏議　呉¶
<pb:KR3j0185_WYG_010-99a>¶
執中奏議　陳公輔奏議　范忠宣彈事　王韶熈河¶
奏議　馬仲塗奏議　劉隨諫草¶
　　總集類¶
楚詞　洪氏補注楚詞　晁氏定楚詞　晁氏續離騷¶
　晁氏變騷　周少隠楚詞贅說　天問章句　古文¶
章　古文苑　李善注文選　李善五臣注文選　文苑¶
英華　孔逭文苑　西漢文類　秦漢遺文　三國志¶
文類　漢唐策要　唐文粹　唐史文類　南北雜文¶
<pb:KR3j0185_WYG_010-99b>¶
　類文　聖宗文粹　皇朝文鑑　本朝二百家文粹¶
　四先生文粹　西漢詔令　兩漢詔令　唐大詔令¶
　咸通表奏　大中制誥　太平内制　五代制誥¶
唐以後詔勑錄　本朝大詔令　玉堂集　中興玉堂¶
制草　續玉堂制草　續西垣制草　唐章奏類　唐¶
類表　輔弼名對　本朝羣公奏議節要　唐賢良表¶
　唐人類啓　唐臨淮尺題　唐羽書集　本朝尺牘¶
　仕塗必用　詞林類稿　龍筋鳯髓判　余襄公判¶
<pb:KR3j0185_WYG_010-100a>¶
詞　典麗賦　宏詞總類　羣策纂要　韶武遺音¶
古詩選　唐五言詩　唐七言詩　續增五言七言詩¶
　古樂府　樂府詩集　唐百家詩選　皇宋百家詩¶
　樂府逸詞　花間集　江西詩派　詩苑英華　唐¶
中興間氣集　唐河岳英靈集　太平文華　唐又𤣥¶
集　大歴浙東聯句　羣英聯句　西崑詩　寳刻藂¶
章　聲畫集　玉臺新咏并後集　唐才調詩　唐詩¶
類選　九釋詩　宋文海　緘啓新範　名賢四六集¶
<pb:KR3j0185_WYG_010-100b>¶
　皇朝制誥　瑤池集　成都文類　廬陵集并續集¶
　丹陽集　揚州集又賦　岳陽名賢詩　許昌倡和¶
集　漢南酬唱　呉興詩　嚴州集　天台詩文　桃¶
源詩　汝川圖集　石鼓山詩　嚴州詩　齊安集¶
于越紀咏　京口集　延平集　湟州集　金山詩¶
荆門集　石橋詩　池陽集　括蒼集　小有洞庭前¶
後集　江夏紀咏　滁陽慶歴集　無為集　廬山集¶
　宣城集　華鎮㑹稽覽古詩¶
<pb:KR3j0185_WYG_010-101a>¶
　　文史類¶
梁劉勰文心雕龍　梁任昉文章緣起　梁鍾嶸詩品¶
　晉李充翰林論　馮鑑修文要訣　唐登科題解¶
文選同異　詩史音辨　詩史總目正異　詩話集錄¶
　詩苑類格　叙事詩話　詩談　韻語陽秋　黄微¶
詩話　周少隠詩話　王眀之詩話　王性之詩事(并/)¶
(後記/)　苕溪漁隠藂話　筆墨閒錄　見見錄廣類¶
烏臺詩話　詩話雋永　静照詩話　唐宋詩話　洪¶
<pb:KR3j0185_WYG_010-101b>¶
駒父詩話　詩話總龜　漢臯詩話　歸叟詩話¶
　　樂曲類¶
唐花間集　馮延己陽春集　黄魯直詞　秦淮海詞¶
　晏叔原詞　晁次膺詞　東坡詞　王逐客詞　李¶
后主詞　楊元素本事曲　曲選　四英樂府　錦屏¶
樂章　樂府雅詞¶
予生晩不及拜遂初先生聞儲書之盛又恨不能如劉¶
道原假館于春眀者寳慶初元冬得罪南遷過錫山訪¶
<pb:KR3j0185_WYG_010-102a>¶
前廣徳使君則書厄於火者累月矣為之徬皇不忍去¶
因惟國朝以來藏書之盛鮮有乆而弗厄者孫長孺自¶
唐僖宗為榜書樓二字國朝之藏書者莫先焉二百年¶
間再燬於火江元叔及江南呉越之藏凡數萬卷為臧¶
僕竊去市人裂之以籍物其入於安陸張氏者傳之未¶
㡬一箧之富僅供一炊王文康李文正廬山劉壯輿南¶
陽井氏皆以藏書名皆未乆而失之宋宣獻兼有畢文¶
簡楊文莊二家之書不減中秘而元符中蕩為烟埃晁¶
<pb:KR3j0185_WYG_010-102b>¶
文元累世所藏自中原無事時已有火厄至政和甲午¶
之灾尺素不存斯理也殆不可曉聖賢不過托之憲言¶
以垂世示後所以共天命而植民彛也兼收並蓄博覽¶
精索以淑其身以待後之人此何辜於天而厄之爾極¶
也使子孫不能守如江張王李諸家是故可恨若孫宋¶
晁氏則子孫知守之矣而火攻其外矧如尤氏子孫克¶
世厥家滋不可曉雖然是穮是蓘雖有饑饉亦有豐年¶
吾知有穮蓘耳豐㐫非我知也尤氏子孫其尚思所以¶
<pb:KR3j0185_WYG_010-103a>¶
勿替先志云臨卭魏了翁䟦¶
李太史燾云延之於書靡不觀觀書靡不記每公退則¶
閉户謝客日計手抄若干古書其子弟及諸女亦抄書¶
一日謂予曰吾所抄書今若干卷將彚而目之饑讀之¶
以當肉寒讀之以當裘孤寂而讀之以當友朋幽憂而¶
讀之以當金石琴瑟也¶
右遂初堂書目一卷按直齋陳氏書錄解題曰錫山尤¶
氏尚書袤延之淳熈名臣藏書至多法書尤富常燼於¶
<pb:KR3j0185_WYG_010-103b>¶
火今其存無㡬矣呉郡陸友仁書¶
　¶
　¶
　¶
　¶
　¶
　¶
　説郛卷十下¶
