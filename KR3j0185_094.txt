# -*- mode: mandoku-view; -*-
#+TITLE: 說郛
#+DATE: 2015-08-24 23:26:55.307717
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷九十四上
<pb:KR3j0185_WYG_094-1a>¶
欽定四庫全書¶
　說郛卷九十四上　　　　元　陶宗儀　撰¶
　　酒譜(竇華/)¶
　　　酒之源一¶
世言酒之所自者其說有三其一曰儀狄始作酒與禹¶
同時又曰堯酒千鍾則酒作於堯非禹之世也其二曰¶
神農本草著酒之性味黄帝内經亦言酒之致病則非¶
始於儀狄也其三曰天有酒星酒之作也其與天地並¶
<pb:KR3j0185_WYG_094-1b>¶
矣予以謂是三者皆不足以考據而多其贅說也夫儀¶
狄之名不見於經而獨出於世本世本非信書也其言¶
曰儀狄始作酒醪以變五味少康始作秫酒其後趙邠¶
卿之徒遂曰儀狄作酒禹飲而甘之遂絶㫖酒而疎儀¶
狄曰後世其有以酒敗國者乎夫禹之勤儉固嘗惡㫖¶
酒而樂讜言附之以前所云則贅矣或者又曰非儀狄¶
也乃杜康也魏武帝樂府亦曰何以消憂惟有杜康予¶
謂杜氏本出於劉累在商為豕韋氏武王封之於杜傳¶
<pb:KR3j0185_WYG_094-2a>¶
國至杜伯為宣王所誅子孫奔晉遂有杜為氏者士會¶
亦其後也或者康以善釀得名於世乎是未可知也謂¶
酒始於康果非也堯酒千鍾其言本出於孔叢子葢委¶
巷之說孔文舉遂徵之以責曹公固已不取矣本草雖¶
傳自炎帝氏亦有近世之物始附見者不觀其辨藥所¶
生出皆以二漢郡國名其地則知不必皆炎帝之書也¶
内經言天地生育五材休王人之壽夭繫焉信三墳之¶
書也然考其文章知卒成是書者六國秦漢之際也故¶
<pb:KR3j0185_WYG_094-2b>¶
言酒不可據以為炎帝之始造也酒三星在女御之側¶
後世為天官者或考焉予謂星麗乎天雖自混元之判¶
則有之然事作乎下而應乎上推其驗於某星此隨世¶
之變而著之也如宦者墳墓弧矢河鼓皆太古所無而¶
先有是星推之可以知其類然則酒果誰始乎予謂智¶
者作之天下後世循之而莫能廢故聖人不絶人之所¶
同好用於郊廟享燕以為禮之常亦安知其始於誰乎¶
古者食飲必祭先酒亦未嘗言所祭者為誰兹可見矣¶
<pb:KR3j0185_WYG_094-3a>¶
夏書述大禹之戒歌辭曰酣酒嗜味孟子曰禹惡㫖酒¶
而好善言夏書所記當時之事而孟子所言追道在昔¶
之事聖賢之書言可信者無先於此雖然酒未必此始¶
造也若斷以必然之論則誕謾而無以取信於世矣¶
　　　酒之名二¶
春秋運斗樞曰酒之言乳也所以柔身扶老也許愼說¶
文云酒就也所以就人性之善惡也一曰造也吉凶所¶
造起釋名曰酒酉也釀之米麯酉繹而成也其味美亦¶
<pb:KR3j0185_WYG_094-3b>¶
言踧踖也能否皆强相踧持也予謂古之所以名是物¶
以聲相命取别而已猶今方言在在各殊形之於文則¶
其字曰滋味必皆有意謂也舉吳楚之音而語於齊人¶
不知者十有八九妄者欲探古名物造聲之意以示博¶
聞則予笑之矣¶
說文曰賒酒母也醴一宿成也醪滓汁酒也酎三重酒¶
也醨薄酒也醑厚酒也昔人謂酒為歡伯其義見易秋¶
葢其可愛無貴賤賢不肖華夏夷戎共甘而樂之故其¶
<pb:KR3j0185_WYG_094-4a>¶
稱謂亦廣造作謂之釀亦曰醖賣之為沽者當肆之曰¶
壚釀之再者曰&KR0008;&KR1847;酒曰釃酒之酒曰釃醥白酒曰醝¶
厚酒曰醑甚白曰醙相飲曰配相强曰浮飲盡曰釂使¶
酒曰酗甚亂曰醟飲而面赤曰酡病酒曰醒主人進酒¶
於客曰酬客酌主人曰酢酌而無酬酢曰醮合錢共飲¶
曰醵賜民共飲曰酺不醉而怒曰奰美酒曰醁其言廣¶
博不可殫舉¶
周官酒人掌酒之政令辨五齊三酒之名一曰泛齊二¶
<pb:KR3j0185_WYG_094-4b>¶
曰醴齊三曰盎齊四曰醍齊五曰沈齊一曰事酒二曰¶
昔酒三曰淸酒此葢當時厚薄之差而經無其說傳注¶
悉度而解之未必得其眞故曰之言也畧西京雜記有¶
漂玉酒而著其說枚乗賦云尊盈漂玉之酒爵獻金漿¶
之醪云梁人作&KR3799;蔗酒名金漿不釋漂玉之義然此賦¶
亦非乗之辭後人假附之耳輿地志云村人取若下水¶
以釀而極美故世傳若下酒張恊作七命云荆州烏程¶
豫章竹葉烏於九州屬揚州而言荆州未詳西漢尤重¶
<pb:KR3j0185_WYG_094-5a>¶
上尊酒以賜近臣注云糯米為上尊稷為中尊粟為下¶
尊顔籀曰此說非是酒以醇醴乃分上中下之名非因¶
米也稷粟同物而分為二大繆矣抱朴子所為𤣥鬯者¶
醇酒也¶
皮日休詩云明朝有酒充君信&KR2276;酒三缾寄夜航&KR2276;酒¶
江外酒名亦見沈約文集¶
張籍詩云釀酒愛乾和即今人不入水酒也并汾間以¶
為貴品名之曰乾酢(音/詐)酒¶
<pb:KR3j0185_WYG_094-5b>¶
宋之問詩云尊溢宜城酒笙裁曲沃匏宜城在襄陽古¶
之羅國也酒之名最古于今不廢唐人言酒之美者有¶
郢之富水滎陽土窟富春石凍春劒南燒春河東乾和¶
蒲東桃博嶺南靈溪博羅宜城九醒潯陽溢水京城西¶
市空蝦蟇陵其事見國史譜又有浮蟻榴花諸美酒雜¶
見於傳記者甚衆¶
　　　酒之事三¶
詩云有酒湑我無酒酤我而孔子不食酤酒者葢孔子¶
<pb:KR3j0185_WYG_094-6a>¶
當亂世惡姦偽之害已故疑而不食也¶
韓非子云宋人酤酒懸幟甚高酒市有旗始見於此或¶
謂之帘近世文士有賦之者中有警䇿之辭云無小無¶
大一尺之布可縫或素或靑十室之邑必有¶
古之善飲者多至石餘由唐已來遂無其人葢自隋室¶
更置度量而斗石倍大爾¶
紂為長夜之飲而失其日問於百官皆莫知問於其子¶
子曰國君飲而失日其國危矣國人不知而我獨知之¶
<pb:KR3j0185_WYG_094-6b>¶
我其危矣辭以醉而不知¶
魏正始中鄭公糓避暑歴城之北林取大蓮葉置硯格¶
上貯酒三升以簮通其柄屈莖如象鼻傳噏之名為碧¶
筒¶
晉阮修每以百錢掛杖頭遇店即酣暢¶
山簡在荆襄每飲於習家池人歌曰日暮竟醉歸倒着¶
白接䍦¶
揚雄嗜酒而貧好事者或載酒飲之¶
<pb:KR3j0185_WYG_094-7a>¶
陶潜貧而嗜酒人亦多就飲之既醉而去曾不恡情嘗¶
以九日無酒獨於花中徘徊俄見白衣人乃王𢎞遣人¶
送酒也遂盡醉而罷¶
魏氏春秋云阮籍以步兵營人善釀厨多美酒求為步¶
兵校尉¶
唐王無功以美酒之故求為大樂丞丞乃賤職自無功¶
居之後遂為淸流¶
北齊李元中大率嘗醉家事大小了不關心每言寧無¶
<pb:KR3j0185_WYG_094-7b>¶
食不可無酒¶
今人元日飲屠蘇酒云可以辭瘟氣亦曰藍尾酒或以¶
年高最後飲之故有尾之義爾¶
王莽以臘日獻椒酒於平帝其屠蘇之漸乎¶
元魏太武賜崔浩漂醪十斛¶
唐憲宗賜李綘酴釄桑落唐之上尊也良酲令掌供之¶
漢高祖為布衣時常從王媪武負貰酒¶
西漢已來臘日飲椒酒見四民月令¶
<pb:KR3j0185_WYG_094-8a>¶
天漢三年初𣙜酒酤元始五年官賣酒每升四錢酒價¶
始此¶
任昉嘗謂劉杳曰酒有千日當是虚言杳曰桂陽程鄕¶
有千日酒飲之至家而醉亦其例昉大驚乃自出楊元¶
鳳所撰置郡事檢之而信又嘗有人遺昉&KR2517;酒者劉杳¶
為辨其&KR2517;字之誤&KR2517;音陣木名其汁可以為酒¶
春秋說題辭曰為酒據陰乃動麥陰也黍陽也先漬麴¶
而投黍是陽得陰而沸乃成¶
<pb:KR3j0185_WYG_094-8b>¶
淮南子云酒感東方木水風之氣而成其言荒忽不足¶
考信故不悉載¶
楚辭云奠桂酒兮椒漿然則古之造酒皆以椒桂¶
呂氏春秋云孟冬命有司秫稻必齊麴糵必時湛熾必¶
潔水泉必香陶器必良火齊必得兼用六物無或差忒¶
大酋監之¶
唐薄白公以户小飲薄酒¶
五代時有張逸人嘗題崔氏酒壚云武陵城裏崔家酒¶
<pb:KR3j0185_WYG_094-9a>¶
地上應無天上有雲遊道士飲一斗醉卧白雲深洞口¶
自是酤者愈衆¶
卞彬喜飲以瓠壺瓠勺燒皮為肴¶
陶潜為彭澤令公田皆令種黍酒熟以頭上葛巾漉之¶
唐陽城為諫議每俸入度其經用之餘盡送酒家¶
西京襍記漢人采菊花并莖葉釀之以黍米至來年九¶
月九日熟而就飲謂之菊花酒¶
　　　酒之功四¶
<pb:KR3j0185_WYG_094-9b>¶
勾踐思刷會稽之恥欲士之致死力得酒則流之於江¶
與之同醉¶
秦穆公伐晉及河將勞師而醪惟一鍾蹇叔勸之曰雖¶
一米可投之於河而釀也於是乃投之於河三軍皆醉¶
孔文舉云趙之走卒東迎其主非巵酒無以辦巵之事¶
史記及漢書皆不載惟見於楚漢春秋¶
王莽時瑯琊海曲有呂母者子為小吏犯微法令枉殺¶
之母家業素豐財乃多釀酒少年來沽必倍售之終歲¶
<pb:KR3j0185_WYG_094-10a>¶
多不取其直久之家稍乏諸少年議償之母泣曰所以¶
厚諸君者以令不道枉殺吾子托君復讎耳豈望報乎¶
少年義之相與聚誅令後其衆為赤眉¶
晉時荆州公厨有齊中酒㕔事酒猥酒優劣三品劉𢎞¶
作牧始命合為一不得分别人伏其平¶
河東人劉白墮善釀六月以甕酒曝於日中經旬味不¶
動而愈香美使人久醉朝士千里相饋號曰寉觴一名¶
騎驢酒永熈中南靑州刺史毛洪賓齎酒之蕃路逢盜¶
<pb:KR3j0185_WYG_094-10b>¶
刼之皆醉因執之乃名擒姦酒時人語曰不畏張弓拔¶
劒惟思白墮春醪見洛陽伽藍記¶
　　　温克五¶
禮云君子之飲酒也一爵而色洒如也二爵而言言斯¶
三爵而油油以退¶
揚子雲曰侍坐於君子有湎則觀禮¶
于定國飲酒一石治獄益精明¶
晉何充善飲而温克¶
<pb:KR3j0185_WYG_094-11a>¶
魏邴原别傳曰原舊能飲酒自行役八九年間酒不向¶
口至陳畱則師韓子助頴川則親陳仲弓涿郡則親盧¶
子幹臨歸友以原不飲酒會米肉送原原曰本能飲酒¶
但以荒思廢業故斷之耳今當遠别因見貺餞可一飲¶
乎於是飲酒終日不醉¶
鄭𤣥别傳馬季長以英儒著名𤣥往從叅考異同時與¶
盧子幹相善在門下七年以母老歸養𤣥餞之會三百¶
餘人皆離席奉觴度𤣥所飲三百餘杯而温克之容終¶
<pb:KR3j0185_WYG_094-11b>¶
日無怠¶
孔融好飲而能文常云座上客常滿尊中酒不空吾無¶
患矣¶
裴均在襄陽合燕有裴𢎞泰後至責之謝曰願赦罪而¶
取在席之器滿酌而納其器合坐壯之又有一銀海受¶
酒一斗餘亦釂而抱海去均以為必腐脅而死使覘之¶
見紗㡌箕踞秤銀海計二百兩¶
李白每大醉為文未嘗差誤與醒者語無不屈服人目¶
<pb:KR3j0185_WYG_094-12a>¶
為醉聖¶
樂天在河南自稱為醉尹¶
皮日休稱曰醉士¶
開元中天下康樂自招應縣至都門官道之左右當路¶
市酒錢量數飲之亦有施者為行人解乏故路人號為¶
歇馬杯亦古人衢尊之義也¶
文王元寶賢而好施每大雪自坊口掃雪立於坊前迎¶
賓就家具酒煖寒¶
<pb:KR3j0185_WYG_094-12b>¶
梁謝譓不妄交有時獨醉曰入我室者但有淸風對吾¶
飲者惟當明月¶
宋沈文季為吳興太守飲酒五斗妻王亦飲一斗竟日¶
對飲視事不廢¶
五代之亂干戈日尋而鄭雲叟隱於華山與羅隱終日¶
怡然對飲有酒詩二十章好事繪為圖以相貺遺¶
　　　亂德六¶
小說云紂為糟丘酒池一鼔而牛飲者三千人池可運¶
<pb:KR3j0185_WYG_094-13a>¶
舟¶
冲虚經云子産之兄曰穆其寳聚酒千鍾積麴成封糟¶
漿之氣逆於人鼻日荒於酒絶不知世道之安危也¶
史記紂及齊威王晉書王道子秦苻堅王悅皆為長夜¶
飲¶
楚㳟王與晉師戰於鄢而敗方將復戰召大司馬子反¶
謀之子反飲酒醉不能見王嘆曰天敗我也乃班師而¶
戮子反¶
<pb:KR3j0185_WYG_094-13b>¶
鄭良宵為窟室而晝夜飲鄭人殺之¶
三輔决錄漢武帝自以功大更廣秦之酒池肉樹以賜¶
羌人而酒可浮舟¶
魏志徐邈字景山為尚書郎時禁酒邈私沉醉趙達問¶
以曹事邈曰酒中聖人達白太祖太祖怒渡遼將軍鮮¶
于輔進曰醉客謂酒淸者為聖人濁者為賢人此醉言¶
爾¶
三十國春秋曰阮孚為散騎常侍終日酣縱嘗以金貂¶
<pb:KR3j0185_WYG_094-14a>¶
換酒為友所彈¶
裴楷别傳曰石崇與楷孫綽宴酣而綽慢節過度崇欲¶
表之楷曰季舒酒狂四海所知足下飲人狂藥而責人¶
正禮乎¶
宋孔顗使酒仗氣彌日不醒僚類之間多為凌忽¶
漢末政在奄宦有獻西涼州葡萄酒十斛於張讓者立¶
拜涼州刺史¶
元魏時汝南王悅兄懌為元乂所枉殺悅畧無復讎之¶
<pb:KR3j0185_WYG_094-14b>¶
意復以桑落酒遺乂遂拜侍中¶
韓子云齊桓公醉而遺其冠恥之三日不朝管仲因請¶
發倉廩賑窮三日民歌曰何不更遺冠乎¶
晉阮咸每與宗人共集以大盆盛酒不用杯勺圍坐相¶
間更飲羣豕來飲其酒咸接去其上便共飲之¶
晉文王欲為武帝求婚於阮籍醉不得言者六十日乃¶
止¶
胡母輔之等方散髮裸袒閉室酣飲已異日阮逸將排¶
<pb:KR3j0185_WYG_094-15a>¶
户入守者不聽逸乃脫頭露頂於狗竇中呌輔之遽呼¶
入飲不捨晝夜¶
唐進士劉遇劉參郭保衡王仲張道隱每春選妓三五¶
人乗犢小車裸袒園中呌笑自若曰顚飲¶
元魏時崔儦每一醉八日¶
三國時鄭泉願得美酒滿一百斛船甘脆置兩頭反復¶
輒飲之憊即往啖肴膳酒有斗升減即益之將終謂同¶
志曰必𦵏我陶家側庶百年化為土或見取為酒壺實¶
<pb:KR3j0185_WYG_094-15b>¶
獲我心¶
晉人周顗過江積年恒日飲酒惟三日醒時人謂之三¶
日僕射¶
畢卓為吏部比舍郎釀酒熟卓夜盜飲¶
劉伶嘗乗鹿車携一壺酒使人荷鍤隨之曰死便埋我¶
　　　誡失七¶
周書酒誥曰文王誥敎小子有正有事無彛酒¶
管輅别傳曰諸葛景與輅别誡以二事言卿性樂酒量¶
<pb:KR3j0185_WYG_094-16a>¶
雖温克然不可保寧當節之輅曰酒不可盡吾欲持才¶
以愚何患之有也¶
晉祖台之與王荆州書願君屏爵弃巵焚罍毁榼殛儀¶
狄於羽山放杜康於三危古人繫重離必有贈言僕之¶
與君其能已乎¶
宋書曰王悅卷從弟也詔為天門太守悅恃酒輒醉及¶
醒則儼然端肅卷謂悅曰酒雖悅性亦所傷生¶
蕭子顯齊書臧榮緒東莞人也以酒亂言常為誡¶
<pb:KR3j0185_WYG_094-16b>¶
世說晉元帝過江猶飲酒王茂𢎞與帝友舊流涕諫帝¶
許之即酌一杯從是遂斷¶
梁典曰劉韶平原人也年二十便斷酒肉¶
梁王魏嬰觴諸侯於范臺酒酣請魯君舉觴魯君曰昔¶
者帝令儀狄作酒而美之進於禹禹飲而甘之遂疎儀¶
狄而絶㫖酒曰後世必有以酒亡國者¶
周官萍氏掌幾酒謂之萍古無其說按本草述水萍之¶
功云能勝酒萍之意其取於此乎¶
<pb:KR3j0185_WYG_094-17a>¶
陶侃飲酒必自制其量人或以為言侃曰少時嘗有酒¶
失亡親見約故不敢盡量耳¶
桓公與管仲飲掘新井而柴焉十日齋戒召管仲管仲¶
至公執尊觴三行管仲趨出公怒曰寡人齋戒以飲仲¶
父以為脫於罪矣對曰吾聞湛於樂者洽於憂厚於味¶
者薄於行是以走出公拜送之¶
又云桓公飲大夫酒管仲後至公舉觴以飲之管仲弃¶
半酒公曰禮乎曰臣聞酒入舌出則言失者弃身臣計¶
<pb:KR3j0185_WYG_094-17b>¶
弃身不如弃酒公大笑曰仲父就坐¶
北夢瑣言陸扆在夷陵有士子入謁因命之飲曰天性¶
不飲扆白已減半矣言當寡過也¶
蕭齊劉𤣥明政事為天下最或問政術答曰作縣令但¶
食一升飯而不飲酒此第一䇿也¶
長孫登好賓客雖不飲酒而好觀人酣飲談論古今或¶
繼以火常恐客去畜異饌以畱之¶
趙襄子飲酒五日五夜不醉而自矜優眞曰昔紂飲酒¶
<pb:KR3j0185_WYG_094-18a>¶
七日七夜不醉君勉之則及矣襄子曰吾幾亡乎對曰¶
紂遇周武所以亡今天下盡紂何遽亡然亦危矣¶
釋氏之敎尤以酒為戒故四分律云飲酒有十過失一¶
顔色惡二少力三眼不明四見嗔相五壞田業資生六¶
增疾病七益鬭訟八惡名流布九智慧減少十身壞命¶
終墮諸惡道¶
韓詩外傳飲之禮跣而上坐之宴能飲者飲之不能飲¶
者已謂之醧齊顔色均衆寡謂之沈閨門不出謂之湎¶
<pb:KR3j0185_WYG_094-18b>¶
君子可以宴可以醧不可以沈不可以湎¶
魏畧曰太祖禁酒人或私飲以白酒為賢人淸酒為聖¶
人¶
典論云漢靈帝末有司湎酒斗直千錢¶
西京襍記云司馬相如遠成都以鷫鸘裘就人陽昌換¶
酒與文君為歡¶
宋明帝文章志云王忱每醉連日不醒自號上頓時人¶
以大飲為上頓自忱始也¶
<pb:KR3j0185_WYG_094-19a>¶
益部傳曰楊子拒妻劉泰瑾貞懿達禮子元宗醉歸舍¶
劉十日不見諸弟謝過乃責之曰汝沈荒不敬何以帥¶
先諸弟¶
　　　神異八¶
張華有九醖酒每醉即令人傳止之嘗有故人來與共¶
飲忘勅左右至明華寤視之腹以穿酒流床下¶
王子年拾遺記張華為酒煑三薇以漬麯糵出西羌麴¶
出北胡以釀酒得美醇鬯久含令人齒動若大醉不摇¶
<pb:KR3j0185_WYG_094-19b>¶
蕩使人肝膓爛俗謂消膓酒或云酒可為長宵之樂兩¶
說聲同而事異也¶
崔豹古今注云漢魏𢎞為閿鄕嗇夫夜宿一津逢故人¶
四顧荒郊無酒可沽因以錢投水中盡夕酣暢因名沈¶
釀川¶
義寧初有一縣丞甚俊而文晩乃嗜酒日必數升病甚¶
酒臭數里旬日卒¶
張茂先博物志云昔人有名𤣥石從中山酒家與之千¶
<pb:KR3j0185_WYG_094-20a>¶
日酒而忘語其節歸日沈暝而家人不知以為死也棺¶
歛𦵏之酒家經千日忽悟而往吿之發其冢適醒¶
尸子曰赤縣洲者是為昆侖之墟其滷而浮為蓬芽上¶
生紅草食其一實醉三百年¶
王充論衡云須曼都好道去家三年而返曰仙人將我¶
上天飲我流霞一杯數月不飢¶
道書謂露為天酒見東方朔神異經¶
劉向列女傳曰安期先生與神女會于圓丘酣𤣥碧之¶
<pb:KR3j0185_WYG_094-20b>¶
酒¶
石虎於大極殿起樓高四十丈上有銅龍腹空着數百¶
斛酒使一人於樓上潄酒風至望之如霧名曰粘雨臺¶
用以洒塵事見拾遺記¶
魏賈&KR2010;有奴善别水嘗乗舟於黃河中流以匏瓠接河¶
源水不過七八升經宿色如綘以釀酒名昆侖觴香味¶
妙絶曾以三十斛上魏帝¶
李肇云鄭人以滎水釀酒近邑之水重於遠郊之水數¶
<pb:KR3j0185_WYG_094-21a>¶
倍¶
堯登山山湧一泉味如九醖色如玉漿號曰醒泉¶
南岳夫人傳曰夫人貺王子喬瓊蘇淥酒¶
十洲記云瀛洲有玉膏如酒名曰玉酒數升令人長生¶
東方朔别傳云武帝幸甘泉嘗平阪道中有虫赤如肝¶
頭目口齒悉具朔曰此怪氣必秦獄處積憂者得酒而¶
解乃取虫置酒中立消後以酒置屬車為此也¶
　　　異域九¶
<pb:KR3j0185_WYG_094-21b>¶
天竺國謂酒為酥今北僧多云般若湯葢庾辭以避法¶
禁爾非釋典所出¶
古今注云烏孫國有靑田核莫知其樹與花其實大如¶
五六升匏空之盛水而成酒劉章曾得二焉集賓設之¶
可供二十人一核纔盡一核復成久置則味苦矣¶
波斯國有三勒漿類酒謂庵摩勒毗梨勒也¶
訶陵國人以柳花柳子為酒飲之亦醉¶
大宛國多以葡萄釀酒多者藏至萬石雖數十年亦不¶
<pb:KR3j0185_WYG_094-22a>¶
敗¶
扶南傳曰頓孫國有安石橊取汁停盆中數月成美酒¶
眞臘國人不飲酒比之淫惟與妻飲于房中避尊長見¶
房千里投荒録云南方人有女數歲即大釀酒候陂水¶
竭寘壺其中密固其上候女將嫁決水取之供客謂之¶
女酒味絶美居常不可致也¶
扶南有椰漿又有蔗及土𤓰根酒色微赤爾¶
　　　性味十¶
<pb:KR3j0185_WYG_094-22b>¶
本草云酒味苦甘辛大熱有毒主行藥勢殺百虫惡氣¶
注陶隱居云大寒凝海惟酒不冰明其性熱獨冠羣物¶
飲之令人神昏體弊是其毒也昔有三人晨犯霧露而¶
行空腹者死食粥者病飲酒者無疾明酒禦寒邪過於¶
糓氣矣酒雖能勝寒邪通和諸氣茍過則成大疾傳曰¶
惟酒可以忘憂無如病何内經十八卷其首論後世人¶
多夭促不及上古之壽則由今之人以酒為漿以妄為¶
常醉以入房其為害如此凡酒氣獨勝而糓氣劣脾不¶
<pb:KR3j0185_WYG_094-23a>¶
能化則發於四肢而為熱厥甚則為酒醉而風入之則¶
為漏風無所不至凢人醉而卧黍穰中必成癩醉而飲¶
茶必發膀光氣食醎多則必成消中¶
皇甫松醉鄕日月記云松脂蠲百疾每糯米一斛松脂¶
十四兩别以糯米二升煑如粥稍冷着小麥麴一片半¶
每片重二三兩火曝乾搗為末攪作酵五日以來候起¶
辦炊飯來須薄之更以麴二十片火焙乾作末用水六¶
斗五升酵及麴未飯等一時攪和入甕瓮煖和如常春¶
<pb:KR3j0185_WYG_094-23b>¶
冬四日秋夏三日成¶
又云酒之酸者可變使甘酒半斗黑錫一斤炙令極熱¶
投中半日可去之矣¶
南史記虞宗有鯖鮓云可以醒酒而不著其造作之法¶
魏文帝詔曰且說葡萄解酒宿醒淹露汁多除煩解熱¶
善醉易醒¶
禮樂志云柘漿析朝醒言甘蔗汁治酒病也¶
開元遺事云興慶池南有草數叢葉紫而莖赤有醉者¶
<pb:KR3j0185_WYG_094-24a>¶
摘葉臭之立醒故謂之醉醒草¶
五代史云李德裕平泉有醒酒石尤為珍物醉則踞之¶
　　　飲器十一¶
上古汙尊而坏飲未有杯壺制也¶
漢書云舜祀宗廟用玉斚其飲器歟¶
周書詩云兕觥其觩¶
周王制一升曰爵二升曰斛三升曰觶四升曰角五升¶
曰散一斗曰壺别名有醆斚尊杯不一其號或曰小玉¶
<pb:KR3j0185_WYG_094-24b>¶
杯謂之琖又曰酒微濁曰醆俗書曰盞爾由六國以來¶
多云製巵形製未詳¶
劉向說苑云魏文侯與大夫飲曰不盡者浮以大白漢¶
書或謂舉盞以白釂非也¶
豐杆杜舉皆因器以為戒者¶
漢世多以鴟夷貯酒揚雄為之賛曰鴟夷滑稽腹中如¶
壺盡日盛酒人復借沽常為國器託於屬車¶
南史有蝦頭杯葢海中巨鰕其頭甲為杯也¶
<pb:KR3j0185_WYG_094-25a>¶
十洲記云周穆王時有杯名曰常滿¶
自晉以來酒器又多云鎗故南史有銀酒鎗鎗或作鐺¶
陳喧好飲自云何水曹眼不識杯鎗吾口不離瓢杓李¶
白云舒洲杓力士鐺北史記孟信與老人飲以鐵鐺温¶
酒然鎗者本温酒器也今遂通以為蒸飪之具云¶
宋何㸃隱於武丘山竟陵王子陵遺以嵇叔夜之杯徐¶
景山之酒鎗¶
松陵唱和又有癭木杯詩葢木節為之¶
<pb:KR3j0185_WYG_094-25b>¶
老杜詩云醉倒終同卧竹根葢以竹根為飲杯也見江¶
淹集¶
唐人尤尚蓮子杯白公詩中屢稱之¶
樂天又云榼木來方瀉䝉茶到始煎¶
李太白有山尊詩云尊成山岳勢材是棟梁餘今世豪¶
飲多以焦葉梨花相强未知出於誰氏¶
訶陵國以鱟魚殻為酒尊事見松陵唱和詩云用合對¶
江螺¶
<pb:KR3j0185_WYG_094-26a>¶
唐韓文公贈崔斯立詩云我有雙飲盞其銀得朱提黄¶
金塗物象雕鐫妙工倕乃令千鍾鯨么麽徵螽斯猶能¶
爭明月擺掉出渺瀰野草花葉細不辨薋菉葹緜緜相¶
&KR0008;結狀似環城陴四隅天吞樹擢艶皆猗猗云云葢皆¶
有興喻故歴言其狀如此今好事者多按其文作之名¶
為韓杯¶
西屬有酒杯藤太如臂葉似葛花實如梧桐花堅可酌¶
實大如杯味如豆蔲香美土人持酒來藤下摘花酌酒¶
<pb:KR3j0185_WYG_094-26b>¶
乃實消酒國人寶之不傳中土事見張騫出關志¶
　　　酒令十二¶
詩雅云人之齊聖飲酒温克又云既立之監或佐之史¶
然則飲之立監史也所以已亂而傋酒禍也後世因之¶
有酒令焉¶
魏文侯飲酒使公乗不仁為觴政其酒令之漸歟¶
漢初始聞朱虛侯以軍法行酒¶
逸詩云羽觴隨波流後世浮波疎泉之始也¶
<pb:KR3j0185_WYG_094-27a>¶
唐柳子厚有序飲一篇始見其以洄泝遲駛為罰爵之¶
差皆酒令之變也又有藏鈎之戲或云起於鈎弋夫人¶
有國色而手拳武帝自披之乃伸後人慕之而為此戲¶
白公詩云徐動碧芽籌又云轉花移酒海今之世酒令¶
其類尤多有捕醉仙者為偶人轉之以指席者有流杯¶
者有揔數者有密書一字使誦持勾以抵之者不可殫¶
名昔五代王章史肇之燕有手勢令此皆富貴逸居之¶
所宜若幽人賢士既無絲竹金石之玩惟嘯咏文史可¶
<pb:KR3j0185_WYG_094-27b>¶
以助歡故曰閒徵雅令窮經史醉聽新吟勝管絃今畧¶
志其美而近者於左¶
孟嘗門下三千客大有同人湟水渡頭十萬羊未濟小¶
畜¶
馬援以馬革褁屍死而後已李耳指李樹為姓生而知¶
之¶
江革隔江見魯般般櫓李元園裏喚蔡釋釋菜¶
拆字為反切者　矢引矧　欠金欽¶
<pb:KR3j0185_WYG_094-28a>¶
名字相反切者　干謹字巨引　尹珍字道眞¶
孫程字稚鄕¶
古人名姓㸃畫絶省者　宇文士及　爾朱天光¶
子州友父　公父文伯　王子比干　王士平¶
呂太一　王子中　王太丘　江子一　于方¶
卜已　方干　王元　丁乂　江乙　文丘　卜式¶
王丘¶
字畫之繁者　蘇繼顔　謝靈運　韓麒麟　李繼鸞¶
<pb:KR3j0185_WYG_094-28b>¶
邊歸讜　欒黶　鱗鱹　蕭鸞¶
音聲同者　高敖曹　田延年　劉幽求¶
字畫類者　田甲　李季¶
臺字去吉增㸃成室　居字去古增㸃成户¶
火炎昆岡　山出器車　土圭封國¶
百金之士千萬五刑之屬三千¶
蕩蕩乎民無能名欣欣焉人樂其性¶
公子牟身在江湖心游魏闕鄭子眞耕於岩石名動京¶
<pb:KR3j0185_WYG_094-29a>¶
師¶
前徒倒戈以北長者扶義而東¶
運天德以君世散皇明而燭幽¶
今人多以文句首末二字相聯謂之粘頭續尾嘗有客¶
云維其時矣自謂文句必無矣字居首者欲以見窘於¶
答者不知矣焉也者决辭也出柳子厚文遂浮以大白¶
白公東南行云鞍馬呼敎住骰盤喝遣輸長駈波卷白¶
連擲采成盧注云骰盤卷白波莫走鞍馬皆當時酒令¶
<pb:KR3j0185_WYG_094-29b>¶
法未詳葢元白一時之事爾¶
國史譜稱鄭𢎞慶始剏平素精看四字令未詳其法¶
　　　總論¶
予行天下幾大半見酒之苦薄者無新塗以是獨醒者¶
彌歳因筦庫餘閑記憶舊聞以為此譜一覽之以自適¶
亦猶孫公想天台而賦之韓吏部記畫之比也然傳有¶
云圖西施毛嬙而顧之不如醜妾可立御於前覽者無¶
笑焉甲子六月既望日在衡陽汣公竇子野題¶
<pb:KR3j0185_WYG_094-30a>¶
　　續北山酒經(李保/)¶
大隱先生朱翼中壯年勇退著書釀酒僑居西湖上而¶
老焉屢朝廷大興醫學求深於道術者為之官帥乃起¶
公為博士與余為同僚明年中翼坐東坡詩貶達州又¶
明年以宫祠還未至余一旦夢翼中相過且誦詩云投¶
老南遷愧轉蓬會令淨土變夷風由來祗許杯中物萬¶
事從渠醉眼中明日理書帙得翼中北山酒經法而讀¶
之葢有禦魑魅於烟嵐轉炎荒為淨土之語與夢頗契¶
<pb:KR3j0185_WYG_094-30b>¶
余甚異乃作此詩以志之他時見翼中當以是問之其¶
果夢之非耶政和七年正月二十五日也赤子含得天¶
所均日漸月化滋澆淳惟帝哀矜憫兹民為作醪醴發¶
其蒸炊香釀玉為物春投糯酴米授之神成此美禄功¶
非人酣適安在味甘辛一醉徑與羲皇隣薫然盈腹皆¶
慈仁陶冶窮愁孰知貧頌德不獨有伯倫先生作經賢¶
聖分獨醒正侣非全身全德不許世人聞夢中作詩語¶
所親不愿萬户誤國恩乞取醉鄕作封君幾乎道已敢¶
<pb:KR3j0185_WYG_094-31a>¶
紀之¶
　醖酒法¶
　　思春堂酒　　雲膄酒　　　瓊液酒¶
　　秋前麴法　　銀波麴法　　石室麴法¶
　　藍橋麴法　　玉漿麴法　　麫麴法¶
　　菉豆麴法　　蓮花麴法　　香藥麴法¶
　　淸白泉麴法　相州碎玉法　玉露麴法¶
　　薑麴法　　　銀花麴法　　碧香麴法¶
<pb:KR3j0185_WYG_094-31b>¶
　　雙投酒法　　麦麴法　　　眞珠麴法¶
　　醉鄕竒法　　白酒麴法　　瓊漿麴法¶
　　蓮花白麴法　石室鄭家麴法¶
　　知州公庫白酒麴法　　　　芙蓉麴法¶
　　南安庫宜城麴法　　　　　三柪麴法¶
　　玉醅麴法　　玉液麴法　　竹葉淸麴法¶
　　淸泉麴法　　木香麴法　　木豆麴法¶
　　岷州大潭縣麴法　　　　　冷仙麴法¶
<pb:KR3j0185_WYG_094-32a>¶
　　耀州譚道士傳異麴法　　　羊羔麴法¶
　　密酒法　　　雪花肉酒法　酴醿酒法¶
　　四明碧香酒麴法　　　　　春紅酒法¶
　　軟春酒法¶
<pb:KR3j0185_WYG_094-33a>¶
　　酒經(蘇軾/)¶
南方之氓以糯與秔雜以卉藥而為餅嗅之香嚼之辣¶
揣之枵然而輕此餅之良者也吾始取麫而起肥之和¶
之以薑汁蒸之使十裂繩穿而風戾之愈久而益悍此¶
麴之精者也米五斗為率而五分之為三斗者一為五¶
升者四三斗者以釀五升者以投三投而止尚有五升¶
之贏也始釀以四兩之餅而每投以三兩之麯皆澤以¶
少水足以解散而匀停也釀者必罋按而井泓之三日¶
<pb:KR3j0185_WYG_094-33b>¶
而井溢此吾酒之萌也酒之始萌也甚烈而微苦葢三¶
投而後平也凡餅烈而麴和投者必屢嘗而增損之以¶
舌為權衡也既溢之三日乃投九日三投通十有五日¶
而後定既定乃注以斗水凡水必熟冷者也凡釀與投¶
必寒之而後下此炎州之令也既水五日乃篘得三斗¶
有半此吾酒之正也先篘半日取所謂贏者為粥米一¶
而水三之操以餅麴凡四兩二物并也投之糟中熟潤¶
而再釀之五日壓得斗有半此吾酒之少勁者也勁正¶
<pb:KR3j0185_WYG_094-34a>¶
合為五斗又五日而飲則和而力嚴而猛也篘不旋踵¶
而粥投之少畱則糟枯中風而酒病也釀久者酒醇而¶
豐速者反是故吾酒三十日而成也¶
<pb:KR3j0185_WYG_094-35a>¶
　　酒經(朱翼中/)¶
酒之作尚矣儀狄作酒醪杜康作秫酒豈以善釀得名¶
葢抑始終如此酒味甘辛大熱有毒雖可忘憂復能作¶
疾所謂腐腸爛胃浸髓蒸筋而劉詞養生論酒所以醉¶
人者麵糵之氣故耳麵糵之氣消化為水昔先王誥庶¶
邦庶士無彛酒又曰祀兹酒言天之命民作酒惟祀而¶
以六彛有舟所以戒其覆六尊有罍所以戒其淫陶侃¶
劇飲亦自制其限後世以酒為漿不醉反恥豈知百味¶
<pb:KR3j0185_WYG_094-35b>¶
之長黃帝所以治疾耶大抵晉人嗜酒孔羣作書族人¶
今得秫七百斛不了麴糵事王忱三日不飲酒覺形神¶
不復相親至於劉殷稽阮之徒尤不可一日無此要之¶
酣放自肆托於麴糵以逃世網未必眞得酒中趣爾古¶
之所謂得全於酒者正不如此是知狂藥自有妙理豈¶
特洗其礧磈者邪五斗先生棄官而歸耕於東臯之野¶
浪遊醉鄕没身不返以謂結繩之政已薄矣雖黃帝華¶
胥之遊殆未有以過之由此觀之酒之境界豈餔歠者¶
<pb:KR3j0185_WYG_094-36a>¶
所能與之哉儒學之士如韓愈者猶不足以知此返悲¶
醉鄕之徒為不遇大哉酒之於世也禮天下事鬼神射¶
鄕之飲鹿鳴之歌賓主百拜左右秩秩上至縉紳下逮¶
閭里詩人墨客樵夫漁父無一可以缺此投閒自放懷¶
襟露腹便然酣卧於江湖之上扶頭解醒忽而睡醒雖¶
道術之士鍊陽消陰飢腸如筋而熟榖之液亦不能去¶
惟胡人禪律以此為戒恐至於濡首敗性失理傷生往¶
往屏爵棄巵焚罍折榼終身不復知其味者酒復何過¶
<pb:KR3j0185_WYG_094-36b>¶
邪平居無事汙尊斗酒發狂蕩之思助江湖之興亦未¶
足以知麵糵之力稻米之功至於流離放逐秋聲暮雨¶
朝登糟丘暮遊麯封禦魑魅於煙嵐轉炎荒為淨土酒¶
之功力其近於道邪與酒遊者死生驚懼交於前而不¶
知視窮泰違順特戲事爾彼饑餓其身焦勞其思牛衣¶
發兒女之感澤客現可憐之色又烏足以議此哉鴟夷¶
丈人以酒為名含垢受侮與世浮沈而彼騷人高自標¶
持分别黑白且不足以全身遠害猶以為惟我獨醒善¶
<pb:KR3j0185_WYG_094-37a>¶
乎酒之移人也慘舒陰陽平治險阻剛愎者薫然而慈¶
仁懦弱者感慨而激烈陵轢王公玩弄妻妾滑稽不窮¶
斟酌自如識量之高風味之微足以還澆薄而發猥瑣¶
豈特此哉夙夜在公豈樂飲酒魚藻酌以大斗荇葦不¶
醉無歸湛露君臣相遇播於聲詩亦未足以語太平之¶
盛至於黎民休息日用飲食祝史無永神其醉止斯可¶
謂至德之世矣然則伯倫之頌德樂天之論功葢未必¶
有以形容之夫其道深遠非㝠搜不足以發其義其術¶
<pb:KR3j0185_WYG_094-37b>¶
精微非三昧不足以善其事昔唐逸人追述焦革酒法¶
立祠配享又采自古以來善酒者以為譜雖其書脫畧¶
卑陋聞者垂涎酣適之言誦而心醉非酒之董狐其孰¶
能為之哉昔人有齊中酒聽事酒猥酒雖以麯糵為之¶
而有聖有賢淸濁不同周官酒正以式法受酒材辨五¶
齊之名三酒之物歲中以酒式誅賞月令乃命大酋(酒/之)¶
(長官/也)&KR1045;稻不齊麯糵必時湛饎必潔水泉必香陶器必¶
良火齊必得六者盡善更得醘漿則酒人之事過半矣¶
<pb:KR3j0185_WYG_094-38a>¶
周官漿人掌共王之六飲水漿醴凉醫酏入于酒府而¶
漿醉為先古語為之空桑穢飯醖以稷麥以成醇醪酒¶
之始也說文酒白謂之醙醙者壞飯也醙者老也飯老¶
即壞飯不壞則酒不甜又曰烏梅又䴷(胡板/切)甜醹九投¶
澄淸百品酒之終也麴之於黍猶鉛之於汞陰陽相制¶
變化自然春秋緯曰麦陰也黍陽也先漬麴而投黍是¶
陽得陰而沸後世麴有用藥者所以治疾也麴用豆亦¶
佳神農氏赤小豆飲汁愈酒病酒有熱得豆為良便硬¶
<pb:KR3j0185_WYG_094-38b>¶
薄少藴藉耳古者醴酒在室醍酒在堂澄酒在下而酒¶
以辛醇為上飲家須察麦性陳新天氣冷煖春夏及黍¶
性新軟則先湯(平/聲)而後米酒人謂之倒湯(去/聲)秋冬黍性¶
陳硬先米而後湯酒人謂之正湯醖釀須酴米偷酸(說/文)¶
(酴酒母也/酴音途)投醹偷甜淛人不善偷酸所以酒熟入灰北¶
人不善偷甜所以飲多令人膈上懊憹桓公所謂靑州¶
從事平原督郵者此也酒甘易釀味辛難醖釋名酒者¶
酉也酉者陰也酉用事而為收也用奚而散散者辛也¶
<pb:KR3j0185_WYG_094-39a>¶
酒之名以甘辛為義金木間隔以土為媒自酸之甘自¶
甘之辛而酒成焉(酴米所以要酸也/投醹所以要甜也)所謂以土之甘合¶
水作酸以木之酸合土作辛然後知投者所以作辛也¶
說文投者釀也張華有九醖酒齊民要術桑落酒有六¶
七投者酒以投多為善要在麴力相及䤖酒所以有&KR0008;¶
酒亦以其再投故也過度亦多術尤忌見日若太陽出¶
即酒多不中後魏賈思勰亦以夜半蒸炊昧旦下釀所¶
謂以陰制陽其義如此着水無多少拌和黍麦以匀為¶
<pb:KR3j0185_WYG_094-39b>¶
度張籍詩釀酒愛乾和即今人不入定酒也晉人謂之¶
乾榨酒大抵用水隨其湯(去/聲)黍大小斟酌之若投多水¶
寛亦不妨要之米力勝於麴麴力勝如水即善矣北人¶
不用酵祗用别案水謂之信水然信水非酵也酒人以¶
此體候冷煖甘苦凡醖不用酵即難發酵來遲則脚不¶
正祗用正發酒醅最良不然則掉取醅面絞令稍乾和¶
以麴糵掛于衡茅謂之乾酵用麴四時不同寒即多用¶
温即減之酒人冬月用酵𦂳用麴少夏月用麴多用酵¶
<pb:KR3j0185_WYG_094-40a>¶
緩天氣極熱置瓮於深屋温室多用&KR0146;毯繞之語林云¶
抱瓮冬醪言冬月釀酒令人抱瓮速成而味好大抵冬¶
月葢覆即陽氣在内而酒不凍夏月閉藏而陰氣在内¶
而酒不動非深得卯酉出入之義孰能知此哉於戲酒¶
之梗槩曲盡於此若夫心手之間不傳文字固有父子¶
一法而氣味不同一手自釀而色澤殊絶此雖酒人亦¶
不能自知也¶
　總論¶
<pb:KR3j0185_WYG_094-40b>¶
　　頓遍祠祭麴　　　　香泉麴¶
　　香桂麴(己上罨麴/)　　瑶泉麴¶
　　金波麴　　　　　　滑臺麴¶
　　豆花麴(已上風麴/)　　玉友麴¶
　　白醪麴　　　　　　小酒麴¶
　　眞一麴　　　　　　蓮子麴(已上䤖麴/)¶
　　卧漿　　　　淘漿　　　　煎漿¶
　　蒸醋漉米　　湯米　　　　用麴¶
<pb:KR3j0185_WYG_094-41a>¶
　　合酵　　　　蒸甜麋　　　投醹¶
　　酴米(酴米酒母也今/人謂之脚飯)　　　　酒器¶
　　上糟　　　　收酒　　　　煑酒¶
　　火迫酒　　　曝酒法　　　白羊酒¶
　　地黄酒　　　菊花酒　　　酴醿酒¶
　　蒲菊酒法　　煨酒　　　　神仙酒法¶
　　武陵桃源酒法　　　　眞人變髭髮方¶
　　時中麴法　　冷泉酒法¶
<pb:KR3j0185_WYG_094-41b>¶
　續添麴法¶
　　酴醿麴　　　華亭麴(造思/堂春)　瓊液麴¶
　　靑水麴(造雲/膄)　麩麴(造雲膄并/合酵用)¶
　¶
　¶
　¶
　¶
　説郛卷九十四上¶
#+PROPERTY: JUAN 卷九十四下
<pb:KR3j0185_WYG_094-42a>¶
欽定四庫全書¶
　說郛卷九十四下　　　　　元　陶宗儀　撰¶
　　安雅堂觥律(曹繼善/)¶
　　　觥贊一　觥例五　觥綱五　觥律百八¶
<pb:KR3j0185_WYG_094-43a>¶
¶
<pb:KR3j0185_WYG_094-44a>¶
¶
<pb:KR3j0185_WYG_094-45a>¶
¶
<pb:KR3j0185_WYG_094-46a>¶
¶
<pb:KR3j0185_WYG_094-47a>¶
¶
<pb:KR3j0185_WYG_094-48a>¶
¶
<pb:KR3j0185_WYG_094-49a>¶
¶
<pb:KR3j0185_WYG_094-50a>¶
¶
<pb:KR3j0185_WYG_094-51a>¶
¶
<pb:KR3j0185_WYG_094-52a>¶
¶
<pb:KR3j0185_WYG_094-53a>¶
¶
<pb:KR3j0185_WYG_094-54a>¶
¶
<pb:KR3j0185_WYG_094-55a>¶
¶
<pb:KR3j0185_WYG_094-56a>¶
¶
<pb:KR3j0185_WYG_094-57a>¶
¶
<pb:KR3j0185_WYG_094-58a>¶
¶
<pb:KR3j0185_WYG_094-59a>¶
¶
<pb:KR3j0185_WYG_094-60a>¶
¶
<pb:KR3j0185_WYG_094-61a>¶
¶
<pb:KR3j0185_WYG_094-62a>¶
¶
<pb:KR3j0185_WYG_094-63a>¶
¶
<pb:KR3j0185_WYG_094-64a>¶
¶
<pb:KR3j0185_WYG_094-65a>¶
¶
<pb:KR3j0185_WYG_094-66a>¶
¶
<pb:KR3j0185_WYG_094-67a>¶
¶
<pb:KR3j0185_WYG_094-68a>¶
¶
<pb:KR3j0185_WYG_094-69a>¶
¶
<pb:KR3j0185_WYG_094-70a>¶
¶
<pb:KR3j0185_WYG_094-71a>¶
¶
<pb:KR3j0185_WYG_094-72a>¶
　以葉子行觴歡塲雅事也陶九成說郛載瀼東漫士¶
　所造一卷俱醉鄕宗工詞益典美勝唐人小令遠矣¶
　因重訂授梓屠田叔題¶
<pb:KR3j0185_WYG_094-73a>¶
　　觴政述(趙與時/)¶
容齋隨筆云白樂天詩鞍馬呼教住骰盤喝遣輸長驅¶
波卷白連擲采成盧注云骰盤卷白波莫走鞍馬皆當¶
時酒令余按皇甫崧所著醉鄕日月三卷載骰子令云¶
聚十隻骰子擲自手出而人依采飲焉堂印本采人勸¶
合席碧油勸擲外三人骰子聚於一處謂之酒星依采¶
聚散骰子令中改易不過三章次改鞍馬令不過一章¶
又有旗旛令閃擪令抛打令今人不復曉其法矣唯優¶
<pb:KR3j0185_WYG_094-73b>¶
伶家猶用手打令以戲云以上皆洪說余謂酒令葢始¶
於投壺之禮雖其制皆不同而勝者飲不勝則罰後漢¶
賈逵亦嘗作酒令唐世最盛樂天詩如籌挿紅螺碗觥¶
飛白玉巵打嫌調笑易飲訝卷波遲碧籌攅采碗紅袖¶
拂骰盤之句不一不特如洪所云本朝歐陽文忠公作¶
九射格獨不别勝負飲酒者皆出於適然其說云九射¶
為一大侯而寓以八侯熊中虎上鹿下雕雉猿居右鴈¶
兔魚居左而物各有籌射其物則視籌所在而飲之射¶
<pb:KR3j0185_WYG_094-74a>¶
者所以為羣居之樂也而古之君子以爭九射之格以¶
為酒禍起為爭爭而為歡不若不爭而樂也故無勝負¶
無賞罰中者不為功則無好勝之矜不中者無所罰則¶
無不能之誚探籌而飲飲非觥也無所恥故射而自中¶
者有不得免飲而屢及者亦不得辭所以息爭也終日¶
為樂而不恥不爭君子之樂也探籌之法一物必為三¶
籌葢射賓之數多少不常故多為之籌以備也凡今賓¶
主之數九人則人探其一而置其餘籌可也益以籌而¶
<pb:KR3j0185_WYG_094-74b>¶
人探其一或二皆可也惟主人臨時之約然皆置其熊¶
籌中則在席皆飲若一物而中再則視執籌者飲量之¶
多少而飲器之大小亦惟主人之命若兩籌而一物者¶
亦然几射者一周既飲釂則飲籌而復探之籌新而屢¶
變矢中而無情或適當之或幸而免此所以歡然為樂¶
而不厭也周文忠謂醉翁亭記云射者中奕者勝觥籌¶
交錯恐或謂此陳述古亦嘗作酒令每用紙帖子其一¶
書司舉其二書秘閣其三書隱君子其餘書士令在座¶
<pb:KR3j0185_WYG_094-75a>¶
黙探之得司舉則司貢舉得秘閣則助司舉搜尋隱君¶
子進於朝搜不得則司舉并秘閣自受罰酒後增置新¶
格聘使館主各一員若捜出隱君子則二人伴飲二人¶
直候隱君子出即時自陳不待尋問隱君子未出之前¶
即不得先言違此二條各倍罰酒注云聘使葢賞其能¶
聘賢之義館主兼取其館伴之義唐有昭文館學士時¶
人號為館主人又云秘閣雖同搜訪隱君子或司舉不¶
用其言亦不得爭權或偶失之即不得以司舉不用已¶
<pb:KR3j0185_WYG_094-75b>¶
言而辭同罰也然則倍罰司舉秘閣既探得即各明言¶
之不待人發問如違先罰一觴司舉秘閣止得三搜客¶
滿二十人則五搜餘人探得帖子並黙然若妄宣傳罰¶
巨觴别行令昔人集載潘家山同章衡飲次行令探得¶
隱君子為章衡搜出賦詩云吾聞隱君子大隱㕓市間¶
道義充諸中測度非在顔堯帝神且知知人亦孔艱勉¶
哉二秘閣賢行如高山近歲李寶之作漢法酒云漢法¶
酒立官十曰丞相曰御史大夫曰列卿曰京兆尹曰丞¶
<pb:KR3j0185_WYG_094-76a>¶
相司直曰司𨽻校尉曰侍中曰中書令曰酒泉太守曰恊¶
律都尉拜司𨽻校尉者持節鉞舉劾劾及中書令酒泉¶
太守者則太守以佞幸湎涶即得罪劾及侍中則司𨽻¶
去節劾及京兆尹則上愛其才事畱中不下皆别舉劾¶
劾丞相司直則劾之劾列卿則列卿自訟廷辨之罪其¶
不直者劾丞相御史大夫者亦聽須先謁而後劾丞相¶
御史亦得罪丞相得罪則中書令酒泉太守皆望風自¶
劾御史得罪則惟酒泉太守自劾司𨽻以不畏彊禦後¶
<pb:KR3j0185_WYG_094-76b>¶
若有罪以贖論若汎劾而及丞相御史者罪司𨽻劾及¶
中書令者事雖畱中酒泉太守亦自劾劾及中書令者¶
侍中自劾諸劾自劾得罪者皆降平原督郵恊律都尉¶
歌以餞之劾及恊律者下之蠶室弦歌詩為新聲而求¶
幸又書其後云右酒令也官用漢制為之集者止九人¶
則缺京兆尹八人則缺侍中七人則缺御史大夫行丞¶
相事六人則缺司直當飲者皆即飲之或未舉飲者亦¶
可計集者之數以為除官之數每官飲者予一筭除官¶
<pb:KR3j0185_WYG_094-77a>¶
既周視其筭以為飲齊三筭者即飲之二筭者與其筭¶
等者决之一筭則畱以須後律令載所不及者比附㴀¶
事云館閣有小酒令一卷慶歴中錦江趙景撰飲戲助¶
勸三卷元豐中安陽竇黽撰酒令在焉酒籖詩一卷皇¶
朝知黔南縣黃鑄撰以詩百首為籖使探得者隨文勸¶
酒鑄字海器柳州人釣鰲圖一卷不知作者刻木為鰲¶
魚之屬作水中釣之以行勸罰凡四十類各有一詩又¶
有采珠局亦此類序稱撰人為王公不知其名凡三十¶
<pb:KR3j0185_WYG_094-77b>¶
餘數亦各有一詩又有投卧瓮人格皇朝李庭中撰以¶
畢卓稽康劉伶阮籍儀狄顔囘屈原陶潜孔融陶侃張¶
翰李白白樂天為目葢與陳李之格大同小異特各更¶
其名耳投壺經唐上官儀嘗奉敕删定史道𤣥續注葢¶
集周顒郝同梁簡文數家之書為之司馬文正公更以¶
新格舊書為之盡廢晁子止侍郎公武郡齋讀書志又¶
有木射圖一卷云唐陸秉撰為十五筍以代侯擊毬以¶
觸之笋飾以朱墨字以貴賤之朱者仁義禮智信温良¶
<pb:KR3j0185_WYG_094-78a>¶
恭儉讓墨者慢傲佞貪濫仁者勝濫者負而行賞罰焉¶
亦此具也梁王魏帝金谷蘭亭又皆於遊燕之際以賦¶
詩作賦不成者罰酒高似孫緯畧已詳此不重出¶
　蘇孟淑曰聞古人几筵既設佐史是臨故衆偶敵觴¶
　則終宵競謔而一人司政滿座無譁若夫藏䦰射覆¶
　拆字聯篇亦足以禁沈湎之思發才情之致矣昔之¶
　觴政可無述云¶
<pb:KR3j0185_WYG_094-79a>¶
　　醉鄕日月(皇甫崧/)¶
　　飲論第一　　　　　　謀飲第二¶
　　為賓第三　　　　　　為主第四¶
　　明府第五　　　　　　律録事第六¶
　　觥律事第七　　　　　選徒第八¶
　　改令第九　　　　　　令誤第十¶
　　骰子令第十一　　　　詳樂第十二¶
　　旗幡令第十三　　　　下次據令第十四¶
<pb:KR3j0185_WYG_094-79b>¶
　　閃&KR0034;令第十五　　　　上酒令第十六¶
　　並著詞令第十七　　　按門人第十八¶
　　手勢第十九　　　　　拒潑第二十¶
　　逃席第二十一　　　　使酒第二十二¶
　　勤學第二十三　　　　樂規第二十四¶
　　小酒令第二十五　　　雜法第二十六¶
　　進户第二十七　　　　釀酒第二十八¶
　　風俗第二十九　　　　自序第三十¶
<pb:KR3j0185_WYG_094-80a>¶
　　　飲論¶
醉花宜晝(襲其/光也)醉雪宜夜(樂其/沍也)醉得意宜豔唱(宣其/和也)醉¶
將離宜鳴鼉(一作擊鉢/壯其神也)醉文人宜謹節奏愼章程(畏其/侮也)¶
醉俊人宜益觥盂加旗幟(助其/烈也)醉竹宜暑(資其/清也)醉水宜¶
秋(泛其/爽也)此皆以審其宜收其景以與憂戰也嗚呼反此¶
道者失飲之天也凡酒以色淸味重而飴為聖色如金¶
而味醇且苦者為賢色黑酸醨者為愚人以家醪糯觴¶
醉人者為君子以家醪黍觴醉人者為中人以巷醪灰¶
<pb:KR3j0185_WYG_094-80b>¶
觴醉人者為小人夫不懽之候有九主人恡一也賓輕¶
主二也鋪陳雜而不叙三也樂生而妓嬌四也數易令¶
五也騁牛飲六也迭詼諧七也互相熟(一作手/相屬)八也讙¶
骰子九也懽之徵有十三得其時一也賔主久間二也¶
酒醇而主嚴三也非觥盂而不謳雖觥盂而纍不謳者¶
四也不能令有恥五也方飲不重膳六也不動筵七也¶
錄事貌毅而法峻八也明府不受請謁九也廢賣律十¶
也廢替律十一也不恃酒十二也使勿懽勿暴十三也¶
<pb:KR3j0185_WYG_094-81a>¶
審此九候十三徵以為術者飲之王道也其懽樂者飲¶
之霸道也¶
　　　謀飲(闕/)¶
　　　為賓¶
愚同柴也僻若子張當宣令乃充耳不聽及行令則瞋¶
目重問此陪席座人耳¶
　　　為主¶
主前定則不繁賓前定則不亂樂前定則必暢酒前定¶
<pb:KR3j0185_WYG_094-81b>¶
則必嚴時然後懽人乃不厭¶
　　　明府¶
明府之職前輩極為重難二十人共飲立一人為明府¶
所以規其斟酌之道每一明府官骰子一雙酒釣一雙¶
此皆律錄事分配之承命者法不得拒凡主人之右主¶
酒者申明府得以糾諸座之罪夫酒懦為曠官酒猛為¶
苛政(懦為冷也/猛為熱也)若明府貪務承命酌席人遂使請吿紛¶
喧黷撓録事(請吿謂席人/請&KR0596;之類)明府之辜暴於四席矣¶
<pb:KR3j0185_WYG_094-82a>¶
　　　律錄事¶
夫律錄事者須有飲材材有三謂善令知音大户也凡¶
籠臺以白金為之其中實以籌一十枚旂一纛一旂所¶
以指巡也纛所以指犯也賓主就坐錄事取一籌以旂¶
與纛偕立於中餘置器右首執爵者吿請骰子命受之¶
復吿之曰某忝骰子令乃條其說於錄事錄事吿於四¶
席曰某官忝骰子令然累宣之錄事之令也必令其詞¶
異於席人所謂巧宣也席人有犯即下籌犯者執爵請¶
<pb:KR3j0185_WYG_094-82b>¶
罪輒曰一爵法未當言犯者不徒退請併下三籌然吿¶
其狀讞不當理則反其籌以飲焉席人刺録事亦如之¶
　　　觥律事¶
凡烏合為徒以言笑動衆暴慢無節或纍纍起坐或附¶
耳囁語律錄事以本户繩之奸不衰止者宜觥錄事糾¶
之(以剛毅木訥/之士為之)有犯者輒投其旂於前曰某犯觥令(抛/法)¶
(先旂而/后纛也)犯者諾而收執之拱曰知罪明府餉其觥而斟¶
焉犯者右引觥左執旂附于胸律録事顧伶曰命曲破¶
<pb:KR3j0185_WYG_094-83a>¶
送之飲訖無墜酒稽首以旂觥歸於觥主曰不敢滴瀝¶
復觥于位後犯者投以纛累犯者旂纛俱舞觥籌盡有¶
犯者不問¶
　　　選徒¶
大凡寡於言而敏於令者酒徒也怯猛飲而惜終歡者¶
酒徒也不動揺而貌愈毅者酒徒也聞其令而不重問¶
者酒徒也不停觥而言不雜亂者酒徒也改令及時而¶
不涉重者酒徒也持屈爵而不紛訴者酒徒也知内樂¶
<pb:KR3j0185_WYG_094-83b>¶
而惡外囂者酒徒也故吉飲之法選徒為根幹選酒為¶
枝葉選令為敷萼則可以愼難者斷可知矣¶
　　　改令(闕/)¶
　　　令誤(闕/)¶
　　　骰子令¶
大凡初筵皆先用骰子葢欲微酣然後迤邐入酒令¶
　　　詳樂(闕/)¶
　　　旗旙令(闕/)¶
<pb:KR3j0185_WYG_094-84a>¶
　　　下次據令(闕/)¶
　　　閃&KR0034;令(闕/)¶
　　　上酒令(闕/)¶
　　　並著詞令(闕/)¶
　　　按門人(闕/)¶
　　　手勢¶
大凡放令欲端其頸如一枝孤栢其神如萬里長江揚¶
其膺如猛虎蹲踞運其眸如烈日飛動差其指如鸞欲¶
<pb:KR3j0185_WYG_094-84b>¶
翔舞柔其腕如龍欲蜿蜒旋其盞如羊角高風飛其袂¶
如魚躍大浪然後可以畋漁風月繒繳笙竽¶
　　　拒潑¶
孟子曰殺人以挺與刃有以異乎然則酗酒以拒與潑¶
有異乎同歸酗酒也葢有聞飲必來見盃即拒或酒紏¶
不容明府責飲則必固為翻灔推作周章始持盃而喏¶
呼繼背燭而傾潑如此則俱為害樂併是蠧歡自當抑¶
之别室延以淸風展薤葉而開襟極茗芽以從事¶
<pb:KR3j0185_WYG_094-85a>¶
　　　逃席¶
酒徒有逃席之病棄之如脫屣¶
　　　使酒¶
大凡蔑章程而務牛飲者非歡源也醒木訥而醉喋喋¶
者非歡源也飾已非而尚議讞者非歡源也得淺酒索¶
深酌者非歡源也飲愈多而貌彌淡者非歡源也已謬¶
而惡人言者非歡源也不諭令而疾敏者非歡源也好¶
請醉罪而諱以籌者非歡源也此八者葢沈酗之濫觴¶
<pb:KR3j0185_WYG_094-85b>¶
紛喧之鴻漸也¶
　　　勤學(闕/)¶
　　　樂規(闕/)¶
　　　小酒令(闕/)¶
　　　雜法(闕/)¶
　　　進户¶
進户法葛花小豆花各陰乾七兩為末精羊肉一斤如¶
法作生以二花末一兩匀入於生中如先只飲得五盞¶
<pb:KR3j0185_WYG_094-86a>¶
以十盞好酒熱煖沃生生服之三五日進一服花盡則¶
户倍矣¶
　　　釀酒(闕/)¶
　　　風俗(闕/)¶
　　　自序(闕/)¶
<pb:KR3j0185_WYG_094-87a>¶
　　熈寧酒課(趙珣/)¶
四十萬貫以上¶
　東京　　　成都(二十/八務)¶
三十萬貫以上¶
　開封(三十/五務)　秦(十八/務)　　杭(十/務)¶
二十萬貫以上¶
　京兆(二十/三務)　延(十二/務)　　鳳翔(二十/五務)　渭(十三/務)¶
　蘇(七/務)¶
<pb:KR3j0185_WYG_094-87b>¶
十萬貫以上¶
　西京(二十/三務)　北京(二十/七務)　齊(二十/六務)　　鄆(十一/務)¶
　徐(七/務)　　　許(十三/務)　　滄(二十/三務)　　眞定(八/務)¶
　定(六/務)　　　華(十/務)　　　慶(十三/務)　　鎭戎(六/務)¶
　太原(十一/務)　亳(十二/務)　　鄜(六/務)　　　宿(十三/務)¶
　楚(五/務)　　　泗(七/務)　　　眞(務/)　　　越(十/務)¶
　湖(六/務)　　　婺(九/務)　　　秀(十七/務)　　江寧(六/務)¶
　常(九/務)　　　江陵(十五/務)　綿(十四/務)　　漢(十九/務)¶
<pb:KR3j0185_WYG_094-88a>¶
　卭(十九/務)　　果(二/務)　　　梓(十八/務)　　閬(四十/三務)¶
五萬貫以上¶
　南京(九/務)　　靑(十/務)　　　密(五/務)　　　萊(四/務)¶
　淄(七/務)　　　淮陽(四/務)　　兗(九/務)　　　濟(六/務)¶
　單(四/務)　　　濮(七/務)　　　襄(八/務)　　　鄧(八/務)¶
　孟(五/務)　　　蔡(二十/二務)　　陳(六/務)　　　潁(七/務)¶
　鄭(八/務)　　　澶(九/務)　　　冀(十四/務)　　瀛(十/務)¶
　博(十罒/務)　　棣(十三/務)　　德(十六/務)　　思(十一/務)¶
<pb:KR3j0185_WYG_094-88b>¶
　濱(八/務)　　　相(七/務)　　　邢(十二/務)　　洛(十一/務)¶
　深(五/務)　　　趙(七/務)　　　河中(七/務)　　陜(十五/務)¶
　同(十一/務)　　耀(五/務)　　　邠(五/務)　　　寧(八/務)¶
　環(二十/五務)　　保安(二/務)　　涇(六/務)　　　隴(十/務)¶
　階(六/務)　　　德順　　　通遠　　　晉(十二/務)¶
　儀(七/務)　　　綘(八/務)　　　隰(八/務)　　　汾(四/務)¶
　揚(九/務)　　　泰(八/務)　　　壽(十六/務)　　廬(三/務)¶
　舒(十九/務)　　無為(十/務)　　潤(六/務)　　　明(五/務)¶
<pb:KR3j0185_WYG_094-89a>¶
　温(七/務)　　　台(八/務)　　　衢(四/務)　　　睦(七/務)¶
　宣(七/務)　　　信(八/務)　　　潭(八/務)　　　鄂(八/務)¶
　鼎(五/務)　　　眉(十六/務)　　蜀(八/務)　　　彭(八/務)¶
　嘉(三/務)　　　遂(四/務)　　　合(九/務)　　　興元(三十/六務)¶
　建(十二/務)¶
五萬貫以上¶
　沂(六/務)　　　濰(三/務)　　　曹(四/務)　　　光化(一/務)¶
　汝(十/務)　　　滑(四/務)　　　永靜(六/務)　　懷(十/務)¶
<pb:KR3j0185_WYG_094-89b>¶
　磁(十一/務)　　衛(五/務)　　　祁(三/務)　　　保(一/務)¶
　通利(六/務)　　解(四/務)　　　&KR0593;(六/務)　　　商(八/務)¶
　坊(四/務)　　　鳳(五/務)　　　岷　　　　乾(七/務)¶
　忻(二/務)　　　嵐(四/務)　　　保德(一/務)　　岢嵐(二/務)¶
　石(二/務)　　　海(四/務)　　　通(四/務)　　　蘄(八/務)¶
　和(五/務)　　　光(七/務)　　　黃(八/務)　　　漣水(一/務)¶
　高郵(三/務)　　太平(六/務)　　江(六/務)　　　洪(七/務)¶
　饒(九頭/石)　(在城/景德)　(五縣/興利)　興國(三/務)　　安(五/務)¶
<pb:KR3j0185_WYG_094-90a>¶
　灃(二/務)　　　岳(四/務)　　　簡(十五/務)　　資(十六/務)¶
　懷安(十二/務)　劒(三/務)¶
三萬貫以下¶
　廣濟(一/務)　　隨(二/務)　　　金(一/務)　　　均(三/務)¶
　郢(三/務)　　　唐(五/務)　　　莫(四/務)　　　雄(一/務)¶
　乾寧(二/務)　　灞(四/務)　　　安肅(一/務)　　永寧(二/務)¶
　廣信(一/務)　　順安(一/務)　　丹(三/務)　　　北平(一/務)¶
　熈(一/務)　　　成(三/務)　　　路(十/務)　　　府(一/務)¶
<pb:KR3j0185_WYG_094-90b>¶
　代(七/務)　　　威勝軍(八/務)　平定軍(四/務)　澤(五/務)¶
　憲(一/務)　　　慈(三/務)　　　遼(三/務)　　　滁(六/務)¶
　濠(七/務)　　　處(八/務)　　　歙(六/務)　　　南康(四/務)¶
　廣德(二/務)　　䖍(十三/務)　　池(六/務)　　　撫(一/務)¶
　筠(一/務)　　　臨江(三/務)　　建昌(三/務)　　衡(六/務)¶
　漢陽(三/務)　　陵井監(二十/務)永康(八/務)　　荆門(一/務)¶
　昌(四/務)　　　普(四十/三務)　　榮(六/務)　　　渠(一/務)¶
　廣安(三/務)　　利(六/務)　　　南劒(十五/務)　三泉(一/務)¶
<pb:KR3j0185_WYG_094-91a>¶
　蓬(七/務)　　　興(一/務)　　　洋(五/務)¶
一萬貫以下¶
　登(三/務)　　　信陽(二/務)　　信安(一/務)　　保定(一/務)¶
　房(三/務)　　　慶成(三/務)　　寧化軍(一/務)　南安(二/務)¶
　吉(九/務)　　　袁(四/務)　　　永(三/務)　　　邵(二/務)¶
　峽(一/務)　　　歸(務/)　　　雅(七/務)　　　瀘(一/務)¶
　巴(十四/務)　　邵武(四/務)　　文(一/務)¶
五千貫以下¶
<pb:KR3j0185_WYG_094-91b>¶
　原(十一/務)　　開寶監　　火山軍(一/務)　道(一/務)¶
　郴(一/務)　　　全(一/務)　　　桂陽(六/務)　　戎(三/務)¶
　富順監(一/務)　龍(三/務)　　　集(二/務)　　　壁(二/務)¶
　大寧監(一/務)　渝(四/務)　　　萬(一/務)　　　忠(一/務)¶
無定額¶
　萊蕪監　　利國監　　河　　　　康定軍¶
　沙苑監　　太平監　　司竹監　　大通監¶
　麟　　　　豐永平監　辰　　　　沅¶
<pb:KR3j0185_WYG_094-92a>¶
　淯州監　　黎　　　　茂　　　　威¶
　劒門關¶
無𣙜¶
　䕫　　　　黔　　　　達　　　　開¶
　施　　　　涪　　　　雲安　　　梁山¶
　福　　　　汀　　　　泉　　　　漳¶
　興化　　　廣南東西兩路州軍¶
<pb:KR3j0185_WYG_094-93a>¶
　　罰爵典故(李薦/)¶
周禮觥其不敬者觥罰爵也¶
詩桑扈兕觥其觩注罰爵也觩然不用¶
禮記檀弓杜蕢酌飲師曠李調及晉平公投壺偝立諭¶
言有常爵又若是者浮注有常爵謂有常例罰爵也浮¶
亦罰也一說謂罰爵之盈滿而浮泛也¶
論語下而飲¶
韓詩外傳齊桓置酒令曰後者罰飲一經程¶
<pb:KR3j0185_WYG_094-93b>¶
說苑魏文侯與大夫飲酒令曰不釂者浮以大白於是¶
公乗不仁舉白浮君¶
漢書叙傳皆飲滿舉白服䖍曰舉滿桮有餘白瀝者舉¶
罰之孟康曰舉白見驗飲酒盡不師古曰引取滿觴而¶
飲飲訖舉觴吿曰盡不一說白者罰爵之名飲不盡者¶
以此爵罰之¶
徐邈云御叔罰於飲酒¶
陳后主先令張貴妃等襞采箋製五言詩孔範等十客¶
<pb:KR3j0185_WYG_094-94a>¶
一時繼和遲則罰酒¶
酉陽雜俎酒至鸚鵡盃徐君房飲不盡屬魏肇師肇師¶
曰海蠡蛇蜒尾翅皆張非獨為玩好亦所以為罰¶
韓安國作几賦不成罰三升¶
蘭亭之會王子敬詩不成飲三觥¶
景龍文館記詩序云人題四韻後者罰三盃¶
郝隆不能詩受罰及金谷酒數¶
王乂在江總席上曰雖深盃百罰吾亦不辭¶
<pb:KR3j0185_WYG_094-94b>¶
杜工部詩百罰深盃亦不辭¶
<pb:KR3j0185_WYG_094-95a>¶
　　新豐酒法(林洪/)¶
初用麵一斗糟醋三升水二擔煎漿及沸以麻油用椒¶
葱白候熟浸米一石越三日蒸飯熟及以元漿煎强半¶
及沸去又浸以川椒及油候熟注缸面入斗許飯及麵¶
末十斤酵半升暨晩以元飯貯别缸却以元酵飯同下¶
入水一擔麵二斤熟踏覆之既晩以木擺越三日止四¶
五日可熟其初餘漿又加以水浸米每値酒熟則取酵¶
相接續不必灰其麯只磨麥和皮用淸水搜作餅令堅¶
<pb:KR3j0185_WYG_094-95b>¶
如石初無它藥僕嘗從危巽齋子驂之新豐故知其詳¶
危君此時嘗禁竊酵以所釀以今所釀且給新以潔所¶
酵誘客舟以通所釀故日而利不虧是以知一酒政之¶
微危亦究心矣昔入丹陽道中詩云乍入新豐市猶聞¶
舊酒香抱琴沽一醉盡日臥斜陽正其地也沛中自有¶
舊豐馬周獨酌之地乃長安效新豐也¶
<pb:KR3j0185_WYG_094-96a>¶
　　酒乗(韋孟/)¶
周公作酒誥一篇¶
衛武公作賓筵詩一章¶
汝陽王璡甘露經又酒譜一卷¶
宋志酒録一卷又白酒方一卷四時酒要一卷秘修藏¶
釀方一卷¶
王績酒經又酒譜二卷¶
劉炫酒孝經貞元飲畧三卷¶
<pb:KR3j0185_WYG_094-96b>¶
竇子野酒譜一卷又酒錄一卷¶
朱翼中酒經三卷¶
胡節還醉鄕小畧五卷白酒方一卷¶
胡氏醉鄕小畧一卷¶
皇甫崧醉鄕日月三卷條刺飲事三十篇¶
臨安徐炬酒譜¶
侯白酒律¶
東坡釀酒經一章¶
<pb:KR3j0185_WYG_094-97a>¶
陽曾龜令譜芝蘭一卷¶
同塵先生小酒令一卷¶
焦革酒譜一卷¶
高允酒訓一卷¶
劉乙百悔經¶
<pb:KR3j0185_WYG_094-98a>¶
　　觥記注(鄭獬/)¶
黃帝時有瑪瑙甕中有寶露堯時猶存時淳則露滿時¶
澆則露竭¶
紂為瓊杯　南昌國獻敬宗玳瑁盆　周穆王時西域¶
獻常滿杯　秦始皇赤玉甕　漢文帝時方士新坦衍¶
獻玉杯　唐時高麗國獻紫霞杯　渤海㮦柃癭盂¶
罽賓國獻水晶杯　波祗國文螺巵　唐武德二年西¶
域獻玻瓈杯¶
<pb:KR3j0185_WYG_094-98b>¶
内庫一杯靑色紋如亂絲其薄如葉杯足有鏤金字曰¶
自煖杯上命以酒置之温温然有氣相吹如沸¶
魏后有瑪瑙榼容三升玉縫之人稱為西域鬼作¶
撒馬罕兒國即漢時之罽賓國也進一杯名照世杯光¶
明洞徹照之可知世事¶
爵者容一升周曰爵¶
觚者鄕飲酒之爵也受二升¶
角者以角為之受四升¶
<pb:KR3j0185_WYG_094-99a>¶
觶者適也當適可也所以節飲金屈巵如菜椀而有手¶
把子¶
觥者受五升毛詩注七升罰不敬也兕觥以兕牛角為¶
之¶
斚者畫禾稼之象於上受六升商曰斚¶
斗者取象於北斗受十升¶
鹵者中尊也受五斗¶
彛者上尊也受三斗¶
<pb:KR3j0185_WYG_094-99b>¶
罌者下尊也受六斗¶
甒者紂臣昆吾作瓦器也受五斗¶
罍者象雲雷施不窮也受一石金罍容一斛山罍夏尊¶
也¶
壺者圜器也受十斗乃一石也重一百二十斤或曰劉¶
伯倫一飲一石五斗古時斗窄以今量較之古一石得¶
三斗其五斗當一斗五升也¶
琖者夏曰琖與盞同¶
<pb:KR3j0185_WYG_094-100a>¶
鍾者二缶謂之鍾¶
杯桮否&KR0008;&KR0008;&KR0146;六字通同¶
匜者亦杯也¶
罇本作尊周禮罇&KR0034;&KR4078;墫樽通同¶
大貝出日南可為酒杯見爾雅翼¶
觴者巵之總名也謂之羽觴者如生爵之形有頸尾羽¶
翼¶
瓶缻缾&KR0008;通用似鍾而頸長¶
<pb:KR3j0185_WYG_094-100b>¶
盌者小盂也椀㼝同¶
缶者小瓦盆也秦人擊之以節歌杜子美詩莫笑田家¶
老瓦盆自從盛酒長兒孫¶
坎者小罍也見爾雅¶
勺者挹酒之器容一升與杓同有龍勺蒲勺疏勺皆祼¶
爵也¶
劉表三爵一曰伯雅七升二曰仲雅六升三曰季雅五¶
升¶
<pb:KR3j0185_WYG_094-101a>¶
嵇叔夜刻杯為鸞鳥之形名鸞觴¶
烏孫國貢劉表號靑田壺貯水即如酒可供二十人¶
天帝仙家有流花寶爵日中爭光¶
車渠椀玉屬纎理縟文出西車渠國¶
綠文測海蠡陳后主之酒器也¶
大甕大杓晉諸阮之酒器也¶
唐寧王有煖玉杯¶
隋文帝時突厥獻玻瓈七寶杯唐𤣥宗以酌李白¶
<pb:KR3j0185_WYG_094-101b>¶
張易之有鴛鴦盞¶
李太白詩酒飛鸚鵡重有鸚鵡鐺¶
九曲杯以螺為之藪穴極灣曲可以藏酒¶
李適之七品曰蓬萊盞海山螺舞仙螺匏子巵幔卷荷¶
金蕉葉玉蟾兒皆因象為名¶
金鑿落韓昌黎詩酡顔傾鑿落宋姜堯章詩剪燭屢呼¶
金鑿落¶
馮道家有水晶不落一隻白樂天詩銀花不落從君勸¶
<pb:KR3j0185_WYG_094-102a>¶
唐文宗賜牛僧孺龍杓¶
西京有香螺巵¶
昭宗有鸂鶒巵¶
唐時有蓮子杯又有注子名偏提¶
五位瓶南唐以銅為之高三尺圍八九尺上下置如桶¶
宋乾德間高昌國進琥珀盞¶
蘇東坡有藥玉盞又有荷葉杯工製美妙¶
黃庭堅有梨花盞¶
<pb:KR3j0185_WYG_094-102b>¶
玉東西金叵羅皆古飲器¶
火鷄卵杯注酒自熱¶
廣州人取大蝦頭為杯¶
蟹杯以金銀為之飲不得其法則雙螯鉗其唇必盡乃¶
脫其製甚巧¶
椶杯織成花鳥可愛¶
南海出龜同鶴頂杯酒船以金銀為之内藏風帆十副¶
酒滿一分則一帆舉飲乾一分則一帆落眞鬼工也¶
<pb:KR3j0185_WYG_094-103a>¶
服匿如甖小口大腹方底受酒酪二斗匈奴之器¶
卺破瓢為杯也婚禮婿揖婦入共牢而食合卺而酳¶
汕碗折酒之大椀也¶
玉缸唐詩花撲玉缸春酒香¶
雙鳬杯一名金蓮杯即鞋也王深輔道有雙鳬杯詩則¶
知昔日狂客亦以鞋杯為戲也¶
白玉蓮花杯王永年與竇卞楊繪飲于私室出其妻趙¶
氏間坐令妻以左右手酌酒獻卞繪謂之白玉蓮花杯¶
<pb:KR3j0185_WYG_094-103b>¶
文宗有神通盞了事盤¶
自同光至開運中有五位缾九曲杯¶
耀州陶匠創造一等平底深盌狀簡古號小海甌¶
房州元自誠抵鵲盃¶
陶榖家有魚英酒琖¶
畢卓酒船¶
<pb:KR3j0185_WYG_094-104a>¶
　　麴本草(田錫/)¶
廣西蛇酒罈上有蛇數寸許言能去風其麴乃山中取¶
草所造良毒不能無慮¶
江西麻姑酒以泉得名今其泉亦少其麴乃羣藥所造¶
浙江等處亦造此酒不入水者味勝麻姑以其米好也¶
然皆用百藥麴均不足尚¶
淮安菉豆酒麴有菉豆乃解毒良物固佳但服藥飲之¶
藥無乃亦有灰不美¶
<pb:KR3j0185_WYG_094-104b>¶
南京瓶酒麴米無&KR1838;以其水有醶亦着少灰味太甜多¶
飲畱中聚痰¶
山東秋露白色純味冽¶
蘇州小瓶酒麴有葱及川烏紅豆之類飲之頭痛口渴¶
處州金盆露淸水入少薑汁造麴以浮飲法造酒醇美¶
可尚香色味俱劣於東陽以其水不及也¶
東陽酒其水最佳稱之重於他其酒自古擅名事林廣¶
記所載釀法麴亦入藥今則絶無惟用麩麴蓼汁拌造¶
<pb:KR3j0185_WYG_094-105a>¶
假其辛辣之力蓼性解毒亦無甚碍俗人因其水好競¶
造薄酒味雖少酸一種淸香遠達入門就聞雖鄰邑所¶
造俱不然也好事者淸水和麩麴造麴米多水少造酒¶
其味辛而不厲美而不甜色復金黃瑩徹天香風味竒¶
絶飲醉並不頭痛口乾此皆水土之美故也¶
暹羅酒以燒酒復燒二次入珍貴異香每罈一箇用檀¶
香十數斤燒烟薫之如漆脂後入酒蠟封埋土中二三¶
年絶去燒氣取出用之有帶至船上者能飲之人三四¶
<pb:KR3j0185_WYG_094-105b>¶
盃即醉價値比常數十倍有疾病者飲一二盃即愈且¶
殺蠱予親見二人飲此酒打下活蟲長二寸許謂之鞋¶
底魚蠱¶
枸杞酒補虚損去勞熱長肌肉益顔色肥健人止肝虚¶
目淚¶
菊花酒淸頭風明耳目去痿痺開胃健脾煖陰起陽消¶
百病¶
葡萄酒補氣調中然性熱北人宜南人多不宜也¶
<pb:KR3j0185_WYG_094-106a>¶
桑椹酒補五臟明耳目¶
狗肉酒大補然性大熱若陰虛人及無冷病人飲之成¶
病¶
豆淋酒以黑豆炒熟用熱酒淋之療男婦諸風産後一¶
切惡疾酒不可與乳同飲令氣急白酒用牛肉食腹内¶
生蟲¶
<pb:KR3j0185_WYG_094-107a>¶
　　酒爾雅(何剡/)¶
酴酒母也醿酒本也醱重醖酒也酎醖酒也醅未泲之¶
酒也醪汁滓酒也醑厚酒也醨薄酒也醴一宿酒也醆¶
酒微淸而濁也黃封官酒也醥淸酒也酏清而甜也醠¶
濁酒也&KR0008;苦酒也醍紅酒也醽綠酒也醝白酒也𤣥鬯¶
醇酒也上尊糯米酒也中尊稷米酒也下尊粟米酒也¶
𤣥酒明水也四酎四重釀也三友者樂天以詩酒琴為¶
三友今人指三友為酒音同之訛也&KR1385;蠡乾酩也¶
<pb:KR3j0185_WYG_094-107b>¶
酒者酉也釀之米麯酉澤久而味美也¶
亦言踧也能否皆强相踧持也又入口咽之皆踧其面¶
也¶
酒者就也所以就人性之善惡也亦言造也吉凶所由¶
造也¶
飲食者所以合歡也¶
酒以成禮不繼以淫義也以君成禮弗納于淫仁也酒¶
者天之美祿帝王所以頥養天下享祀祈福扶衰養疾¶
<pb:KR3j0185_WYG_094-108a>¶
百福之會¶
夫酒之設合禮致情遍體歸性禮終而退此和之至主¶
意未殫賓有餘豪可以致醉無致于亂¶
<pb:KR3j0185_WYG_094-109a>¶
　　酒小史(宋伯仁/)¶
　春秋椒漿酒　　　西京金漿醪¶
　杭城秋露白　　　相州碎玉¶
　薊州薏苡仁酒　　金華府金華酒¶
　高郵五加皮酒　　長安新豐市酒¶
　汀州謝家紅　　　南唐臘酒¶
　處州金盤露　　　廣南香虵酒¶
　黃州茅柴酒　　　燕京内法酒¶
<pb:KR3j0185_WYG_094-109b>¶
　漢時桐馬酒　　　關中桑落酒¶
　平陽襄陵酒　　　山西蒲州酒¶
　山西太原酒　　　郫縣郫筒酒¶
　淮安苦蒿酒　　　雲安麯米酒¶
　成都刺麻酒　　　建章麻姑酒¶
　榮陽上窟春　　　富平石凍春¶
　池州池陽酒　　　宜城九醖酒¶
　杭州梨花酒　　　博羅縣桂醑¶
<pb:KR3j0185_WYG_094-110a>¶
　劍南燒春　　　　江北擂酒¶
　唐時玉練槌　　　灞陵崔家酒¶
　汾州乾和酒　　　山西羊羔酒¶
　安成宜春酒　　　潞州珍珠紅¶
　魏徴醽醁翠濤　　閩中霹靂春¶
　嶺南瓊琯酧　　　蒼梧寄生酒¶
　唐憲宗李花釀　　宋昌王八桂酒¶
　晉阮籍步兵厨　　曹湜介壽¶
<pb:KR3j0185_WYG_094-110b>¶
　劉后瑶池　　　　馮翊含春¶
　隋煬帝玉薤　　　孫思邈酴酥¶
　王公權荔枝緑　　廖致平綠荔枝¶
　謝侍郎章丘酒　　王莽進椒菊酒¶
　楊世昌密酒　　　肅王蘭香酒¶
　漢武蘭生酒　　　蔡攸棣花酒¶
　陸士衡松醪　　　淮南菉豆酒¶
　華氏蕩口酒　　　顧氏三白酒¶
<pb:KR3j0185_WYG_094-111a>¶
　鳳州淸白酒　　　劉拾遺玉露春¶
　曹晟保平　　　　宋劉后玉腴¶
　王師約瑶源　　　秦檜表勲¶
　宋開封瑶泉　　　梁簡文鳬花¶
　宋高后香泉　　　劉孝標雲液¶
　宋德隆月波　　　安定郡王洞庭春色¶
　東坡羅浮春　　　范至能萬里春¶
　段成式湘東美品　魏賈將崑崙觴¶
<pb:KR3j0185_WYG_094-111b>¶
　劉白墮擒奸　　　燕昭王瓀珉膏¶
　洪梁縣洪梁酒　　高祖菊萼酒¶
　梁孝王縹玉酒　　漢武百味旨酒¶
　扶南石橊酒　　　辰溪鈎籐酒¶
　梁州諸蔗酒　　　蘭溪河淸酒¶
　蘇禄國蔗酒　　　南粤食蒙枸醬¶
　高麗國林慮醬　　訶陵國柳花酒¶
　西域葡萄酒　　　烏孫國靑田酒¶
<pb:KR3j0185_WYG_094-112a>¶
　彭坑釀漿為酒　　東西竺以椰子為酒¶
　北胡消腸酒　　　南蠻檳榔酒¶
　答刺國釀茭樟為酒¶
　眞蜡國有酒五一曰蜜糖酒一曰朋牙四一曰包稜¶
　角一曰糖鑑酒一曰茭漿酒¶
　暹羅國釀秫為酒　假馬里丁釀蔗為酒¶
<pb:KR3j0185_WYG_094-113a>¶
　　酒名記(張能臣/)¶
后妃家高太皇香泉向太后天醇張温成皇后&KR0812;醁朱¶
太妃瓊酥劉明達皇后瑶池鄭皇后坤儀曹太后瀛玉¶
宰相蔡太師慶會王太傅膏露何太宰親賢親王家鄆¶
王瓊腴肅王蘭芷五正位椿齡嘉琬醑濮安懿王重醖¶
建安郡王玉瀝戚里李和文駙馬獻卿金波王晉卿碧¶
香張駙馬敦禮&KR0812;醁曹駙馬詩字公雅成春郭駙馬獻¶
卿香瓊大王駙馬瑶琮錢駙馬淸醇内臣家童貫宣撫¶
<pb:KR3j0185_WYG_094-113b>¶
褒公又光忠梁開府嘉義楊開府美誠府寺開封府瑶¶
泉市店豐樂樓眉壽又和旨(即白&KR0552;/樓也)忻樂樓仙醪(即任/店也)¶
和樂樓瓊漿(即莊/樓也)遇仙樓玉液玉樓玉醖鐵薛樓瑶&KR0812;¶
仁和樓瓊漿高陽店流霞淸風玉髓會仙樓玉醑八仙¶
樓仙醪時樓碧光班樓瓊波潘樓瓊液千春樓仙醪(今/廢)¶
(為/舖)中山園子店千日春(今廢/為邸)銀王店延壽蠻王園子正¶
店玉漿朱宅園子正店瑶光邵宅園子正店法淸大桶¶
張宅園子正店仙醁方宅園子正店瓊酥姜宅園子正¶
<pb:KR3j0185_WYG_094-114a>¶
店羊羔梁宅園子正店美禄郭小齊園子正店瓊液楊¶
皇后園子正店法淸三京北京香桂又法酒南京桂香¶
又北庫西京玉液又酴醿香四輔澶州中和堂許州潩¶
泉鄭州金泉河北眞定府銀光河間府金波又玉醖保¶
定軍知訓堂又杏仁定州中山堂又九醖保州巡邊銀¶
條又錯著水德州碧琳濱州石門又宜城愽州宜城又¶
蓮花衛州栢泉棣州延相堂恩州揀米又細酒洺州玉¶
瑞堂夷白堂又玉友邢州沙醅金波磁州風麯法酒深¶
<pb:KR3j0185_WYG_094-114b>¶
州玉醅趙州瑶波相州銀光懷州宜城又香桂又定州¶
瓜麴又錯著水河東太原府玉液又靜制堂汾州甘露¶
堂隰州瓊漿代州金波又瓊酥陜西鳳翔府橐泉河中¶
府天禄又舜泉陜府䝉泉華州蓮花又氷堂上尊邠州¶
靜照堂又玉泉慶州江漢堂又瑶泉同州淸洛又淸心¶
堂淮南揚州百桃廬州金城又金斗城又杏仁江南東¶
西宣州琳腴又雙溪江寧府芙蓉又百桃义淸心堂處¶
州谷簾洪州雙泉又金波杭州竹葉淸又碧香又白酒¶
<pb:KR3j0185_WYG_094-115a>¶
蘇州木蘭堂又白雲泉明州金波越州蓬萊潤州蒜山¶
堂湖州碧蘭堂又霅溪秀州月波三州成都府忠臣堂¶
又玉髓又錦江春又浣花堂梓州瓊波又竹葉淸劒州¶
東溪漢州簾泉合州金波又長春渠州葡萄果州香桂¶
又銀液閬州仙醇峽州重麋至喜泉䕫州法醹又法醖¶
荆南湖北荆南金蓮堂鼎州白玉泉辰州法酒歸州瑶¶
光又香桂福建泉州竹葉廣南廣州十八仙韶州換骨¶
玉泉京東靑州揀米齊州舜泉近泉又淸燕堂又眞珠¶
<pb:KR3j0185_WYG_094-115b>¶
泉(第一/也)兗州蓮花淸曹州銀光又三酘又白羊又荷花¶
鄆州風麴白佛泉又香桂濰州重醖登州朝霞萊州玉¶
液徐州壽泉濟州宜城濮州宜城又細波單州宜城又¶
杏仁京西汝州揀米滑州風麴又氷堂金州淸虚堂郢¶
州漢泉又香桂隨州白雲樓唐州淮源又泌泉蔡州銀¶
光香桂房州瓊酥襄州金沙又宜城又檀溪又竹葉淸¶
鄧州香泉又寒泉又香菊又甘露頴州銀條又風麴均¶
州仙醇河外府州歲寒堂¶
<pb:KR3j0185_WYG_094-116a>¶
　¶
　¶
　¶
　¶
　¶
　¶
　¶
　¶
<pb:KR3j0185_WYG_094-116b>¶
　¶
　¶
　¶
　¶
　¶
　¶
　¶
　説郛卷九十四下¶
