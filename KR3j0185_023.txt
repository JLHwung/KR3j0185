# -*- mode: mandoku-view; -*-
#+TITLE: 說郛
#+DATE: 2015-08-24 23:26:52.876230
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷二十三上
<pb:KR3j0185_WYG_023-1a>¶
欽定四庫全書¶
　説郛卷二十三上　　　　元　陶宗儀　撰¶
　　因話録(趙璘/)¶
　　遞遷月令¶
徳宗常暮秋獵苑中天色微寒謂侍臣曰九月衣衫二¶
月袍與時候不相宜欲遞遷一月如何左右皆賀翌日¶
降㫖議之李吉甫為翰林學士承㫖先進言聖人上順¶
天時下盡物理宜編之于是李程時亦為内相議曰臣¶
<pb:KR3j0185_WYG_023-1b>¶
按月令十月始裘月令是𤣥宗所定恐不可易上遽止¶
其議¶
　　大僚子安得居山¶
武宗時李徳裕薦處士王龜志業堪為諫官帝問龜誰¶
之子對以王超子帝曰凡處士當是山野之人王龜大¶
僚子安得居山耶徳裕無對¶
　　不賞父之都虞候而惜母之阿乳兒¶
郭汾陽在河中禁軍無故馳馬犯者輒死南陽夫人乳¶
<pb:KR3j0185_WYG_023-2a>¶
母之子犯禁都虞候杖殺諸子泣告虞候縱横之狀王¶
叱之曰不賞父之都虞候而惜母之阿乳兒汝輩奴材¶
也¶
　　好脚門生¶
李逢吉知貢舉榜成未放而入相及第就中書見座主¶
時謂之好脚跡門生也¶
　　讃招隱寺¶
兵部李約員外初至金陵于府主李錡坐上屢讚招¶
<pb:KR3j0185_WYG_023-2b>¶
隠寺一日錡宴于寺既歸謂君曰嘗誇招隠寺昨遊¶
宴細看何殊州中君笑曰某所賞者踈埜耳若以逺山¶
將翠幙遮古松用綵物裹腥羶涴鹿跑泉音樂亂山鳥¶
聲此則實不如在叔父大㕔也¶
　　茶須活火煎¶
李約嗜茶能自煎謂人曰茶須緩火炙活火煎之活火¶
者謂炭之有焰方熾者也¶
　　晉公不服食¶
<pb:KR3j0185_WYG_023-3a>¶
裴晉公不信數術不喜服食每語人曰雞豬魚蒜遇著¶
則食生老病死時至則行¶
　　口占進玉帶狀¶
晉公平淮西賜以玉帶公臨薨却進口占奏狀曰内府¶
之珍先朝所賜旣不合將歸地下又不可留在人間聞¶
者莫不嘆其不亂¶
　　陸羽歌¶
羽本遺小兒為竟陵能蓋寺僧收養至成人後他適聞¶
<pb:KR3j0185_WYG_023-3b>¶
所養僧卒作歌曰不羡黄金罍不羡白玉杯不羡朝入¶
省不羡暮入臺千羡萬羡西江水曾向竟陵城下來¶
　　和尚教坊¶
元和中有僧文溆者聚衆論說内典託言鄙䙝之事不¶
逞同輩爭效其音調為歌曲呼所居為和尚教坊又有僧¶
鑑虚作煮肉法行于世¶
　　文章託名¶
才命論稱張燕公革華傳稱韓文公老牛歌稱白樂天¶
<pb:KR3j0185_WYG_023-4a>¶
佛骨詩稱鄭司農後人所託其名非真者也¶
　　御史三院¶
一曰臺院其僚曰侍御史呼為端公知雜事者謂之雜¶
端非知雜事謂之散端二曰殿院其僚殿中侍御史新¶
入者知右巡以次左巡號兩使三曰察院其僚曰監察¶
御史每公堂會食皆集若雜端失笑則三院皆笑謂之¶
哄堂¶
　　䑓中無不揖¶
<pb:KR3j0185_WYG_023-4b>¶
飲酒無起謝之禮但公揖酒赴朝偃息于待漏則有卧¶
揖上馬有馬揖他悉以揖為禮¶
　　諸察院㕔名¶
察院諸㕔名看地名禮察謂之松㕔㕔南有古松也刑¶
察謂之魘㕔寢者多魘兵察謂之茶甌㕔以其主院中¶
茶茶必以陶器置之躬自緘啓故也吏察主朝官名籍¶
謂之朝簿㕔¶
　　東譲客非禮¶
<pb:KR3j0185_WYG_023-5a>¶
人道尚右以右為尊先賔客故西讓客主人在東蓋自¶
卑也今人東讓客豈禮哉¶
　　閣下¶
古者三公門有閣而郡守比諸侯亦有閣故有閣下之¶
稱前輩與大官書多呼執事或足下劉子𤣥與宰相書¶
曰足下韓退之與張僕射書曰執事即其例也記室本¶
王侯賔佐之稱他人亦不泛稱惟執事則指左右之人¶
尊卑皆可通用侍者士子亦可通稱非特在道釋也又¶
<pb:KR3j0185_WYG_023-5b>¶
自卑達尊例云座前尤非也閣下降殿下一階座前降¶
几前一等豈可僣用哉¶
　　文章李益¶
李益能文多有貴家子同姓名人謂益文章李益謂貴¶
遊為門户李益¶
　　七七¶
李沂公妾名七七善琴與筝¶
　　山公¶
<pb:KR3j0185_WYG_023-6a>¶
李約有山林之致養一猨因名曰山公也¶
　　孟詩韓筆¶
韓愈能古文孟郊長于五言時號孟詩韓筆¶
　　屬意蜂蝶¶
李賀作歌詩多屬意于花草蜂蝶間竟不能逺大¶
　　時世粧¶
崔樞夫人治家整肅貴賤皆不許時世粧¶
　　會稽二清¶
<pb:KR3j0185_WYG_023-6b>¶
越州有名僧二人一曰清江二曰清晝故號二清¶
　　幾至失名¶
皎然以詩謁韋蘇州皆效其詩體韋全不見賞明日以¶
舊製投之韋大歎服曰幾至失名何不但以所工見投¶
而猥希老夫意也耶人各有所得非卒能致也¶
　　南榻北榻¶
公堂㑹食雜端在南榻主簿在北榻乃舊儀也¶
<pb:KR3j0185_WYG_023-7a>¶
　　同話録(曽三異/)¶
　　舞柘¶
舞柘之本出拓枝氏之國流傳誤為柘枝也其字相近¶
耳¶
　　鼗¶
鼗古樂也今不言播鼗而曰撚梢子世俗之陋也今如¶
擊鼓云超舞云証綰之類甚多¶
　　散樂¶
<pb:KR3j0185_WYG_023-7b>¶
散樂出周禮注云野人之能樂舞者今乃謂之路岐人¶
此皆市井之談入士大夫之口而當文之豈可習為鄙¶
俚¶
　　古簫¶
古簫都下所謂排簫是也今言簫管乃别器筝秦樂也¶
乃琴之流古瑟五十絃自黄帝令素女鼓瑟帝悲不止¶
破之自後瑟止二十五絃秦人鼓瑟兄弟争之又破為¶
二筝之名自此始今之制十三絃而古制亦有十二絃¶
<pb:KR3j0185_WYG_023-8a>¶
者謂之&KR0793;筝世俗有樂器小而用七絃名軋筝今乃謂¶
之&KR0793;如是則簫管以二物為一名&KR0793;筝以一名為二物¶
矣或云蒙恬分瑟為兩則恐無争之義¶
　　交倚¶
交倚謂之繩牀乃外國所制歐公不御之¶
　　比疎¶
古者尚沐故治髪之具櫛而已王藻曰沐稷而靧粱櫛¶
用樿櫛髪晞用象櫛如此而已然櫛已有比之義詩云¶
<pb:KR3j0185_WYG_023-8b>¶
其比如櫛箋謂相迫近也至漢書所言比疎則視禪櫛¶
為加密矣然猶非今之比疎也注以為辮髪之飾則今¶
女子首飾所著金翠珍異之梳耳後世憚數沐而櫛用¶
竹以為去垢之具則與漢所言比疎名雖同而實又異¶
也¶
　　虎子¶
虎子即溺器也出漢書周禮玉府掌王之燕衣䙝器注¶
謂清器虎子之屬今俗語云厠馬皆取四足若清器為¶
<pb:KR3j0185_WYG_023-9a>¶
旋盆則虎子厠馬之類也¶
　　白衣送酒¶
陶元亮九月把菊王𢎞送酒本傳無白衣人字白衣出¶
續晉陽秋云陶潛重陽日無酒坐菊花中見白衣人擔¶
酒至乃王𢎞送酒也¶
　　𣙜貨¶
𣙜貨非揚㩁之義𣙜獨木橋也乃專利而不許它徃之¶
義李侍郎夀翁有奏劄載此記本義出漢書昭帝紀制¶
<pb:KR3j0185_WYG_023-9b>¶
注¶
　　饅頭¶
食品饅頭本是蜀饌世傳以為諸葛亮征南時其俗以¶
人首祀神孔明欲止其殺教以肉麵二像人頭而為之¶
流傳作饅字不知當時音義如何適以欺瞞同音孔明¶
與馬謖謀征南有攻心心戰之説至伐孟獲熟視營障¶
七縱而七擒之豈於事物間有欺瞞之舉特世俗釋之¶
如此耳¶
<pb:KR3j0185_WYG_023-10a>¶
　　衣制¶
近嵗衣制有一種如旋襖長不過腰兩袖僅掩肘以最¶
厚之帛為之仍用夾裏或其中用綿者以紫皂縁之名¶
曰貉袖聞之起於御馬院圉人短前後襟者坐鞍上不¶
妨脫著短袖者以其便於控馭耳古所謂狐貉之厚以¶
居䙝裘長短右袂制皆不如此今以所謂貉袖者襲於¶
衣上男女皆然三代衣冠亂常至於伏誅今士大夫亦¶
服此而不知恠¶
<pb:KR3j0185_WYG_023-10b>¶
　　亂道¶
唐子西云左傳不亂道却好班史不亂道却不好史記¶
敢亂道却好唐書不敢亂道却不好嘗思之言其好與不¶
好姑未論若言其不敢亂道與敢亂道則切中矣¶
　　泰山府君¶
世言泰山府君海龍王之類鄙俗不可入文字東坡作¶
明州僧寺御書樓銘有咨爾東南山君海王時節來朝¶
以謹其藏豈惟融化語竒亦見百神受職意甚高也¶
<pb:KR3j0185_WYG_023-11a>¶
　　五倫¶
人之五倫朋友寓焉而不言師三人行必有我師焉是¶
師寓於朋友中矣然有曰君師有曰父師是君父皆有¶
師之道也人之常尊曰君曰父曰師三者而已記曰師¶
無當於五服五服弗得不親以此推之君之於臣父¶
之於子力有所不及處賴師之教爾故師之徳配君父¶
　　絶藝¶
蔣大防母夫人云少日隨親謁泰山東嶽天下之精藝¶
<pb:KR3j0185_WYG_023-11b>¶
畢集人有紙一百畨鑿為錢運鑿如飛旣畢舉之其下¶
一畨未嘗有鑿痕其上九十九畨紙錢也又一庖人令¶
一人袒背俯僂於地以其背為刀几取肉一斤許運刀¶
細縷之撤肉而拭兵背無絲毫之傷列子載鴻超怒其¶
妻引弓射而怖矢泫眸子而眶不睫公子牟曰此乃盡¶
矢之藝也以前二事較之乃人刀鑿之藝古者鴻超之¶
射人妙誠有之非列子寓言也¶
　　賣錫¶
<pb:KR3j0185_WYG_023-12a>¶
都下賣錫者作一圓盤可三尺許其上面羅器物之狀¶
數百枚長不過半寸闊無小指甚小者只如兩豆許禽¶
之有足鞋之有帶弓之有弦纎悉𤨏細大畧皆如此類¶
以針作箭而别以五色之羽旋其盤買者投一錢取箭¶
射之中者得錫數箭並下有盤方旋而未止賣錫者唱¶
曰白中某赤中某餘不中逮旋止盤定視之無差賣錫¶
者乃自取箭再旋盤射之以酬之昔中禽之足者不使¶
中禽之翼昔中弓之弦者不使中弓之弰毫釐比昔中¶
<pb:KR3j0185_WYG_023-12b>¶
者無差焉紀昌視虱三年大如車輪能射而中之葢此¶
類也然懸虱者乃定而視之此却是旋動亦能見而中¶
之未知定者易而動者難邪是或一道也¶
　　聲¶
聲者氣之精萃也一紙之鬲而氣不能達墻垣之間聲¶
可得聞聲之感通者甚神故詩能動天地感鬼神樂能¶
治神人和上下皆主其有聲也¶
　　古畫有據¶
<pb:KR3j0185_WYG_023-13a>¶
予家舊畫楊妃上馬圖乃明皇幸驪山時故事侍御之¶
人無它仗衛但有兩璫各挾彈前導意其燕遊戲具非¶
有謂也後乃聞乗輿燕遊前以撃彈代鳴鞘大抵古畫¶
有據而不茍用器物制度固有不能言傳因畫乃見者¶
　　史法¶
前輩云有三人論史法偶言馬過踏殺一狗云當作如¶
何書甲云馬逸有犬死於其下乙云有犬死於奔馬之¶
下丙云有奔馬踐斃一犬文省而意盡丙為得法¶
<pb:KR3j0185_WYG_023-13b>¶
　　龍户¶
昌黎廣州詩衙時龍户集上日馬人來馬人乃馬援所¶
留人種也若龍户徃徃以為弦户而無明文近聞廣人¶
云有一種蘆渟人在海岸石窟中居止初亦無定處三¶
四口共一小舟能沒入水數丈過半日乃浮出形骸飲¶
食衣著非人也能食生魚兼取蜆蛤海物從舶人易少¶
米及舊衣以蔽體風浪作即扛挽船置岸上而身居水¶
中無風浪則居船中只有三姓曰杜曰伍曰陳相為婚¶
<pb:KR3j0185_WYG_023-14a>¶
姻意此乃龍户之類¶
　　玩鶴¶
周丞相與客閒步園中玩羣鶴問曰此牝鶴耶牡鶴耶¶
客從旁曰獸為牝牡禽為雌雄丞相曰雄狐綏綏狐非¶
獸乎牝雞之晨雞非禽乎客不能對雖然牝牡字從牛¶
雌雄字從佳乃禽獸之别也自雄狐牝雞之外經史亦¶
不多見¶
　　子午針¶
<pb:KR3j0185_WYG_023-14b>¶
地螺或有子午正針或用子午丙壬間縫針天地南北¶
之正當用子午或謂今江南地偏難用子午之正故以¶
丙壬參之古者測日景於洛陽以其天地之中也然有¶
於其外縣陽城之地地少偏則難正用亦自有理¶
　　伏蠟¶
僧家所謂伏蠟者謂削髪之後即受戒若或斷酒色等¶
若干件每嵗禁足結夏自四月十五日至七月十五日¶
終西方之教結夏之時隨其身之輕重以蠟為其人解¶
<pb:KR3j0185_WYG_023-15a>¶
夏之後以蠟人為驗輕重無差即為驗定而無妄想其¶
有妄想者氣血耗散必輕於蠟人矣湯朝美作本然僧¶
塔銘寫作伏臘之臘葢未詳此也¶
　　姓名¶
舜姓姚二妃姓嬀夏姓姒商姓子周姓姬秦姓嬴尚書¶
釐降二女于嬀汭因地得姓因姓為婦人之稱左傳有¶
戴嬀有息嬀王姬驪姬文嬴穆嬴詩有太姒有必宋之¶
子之類是也漢以後婦人如吕后名雉蔡邕之女名琰¶
<pb:KR3j0185_WYG_023-15b>¶
以名著者甚多孔子之母名徴在專以名言婚禮有所¶
謂問名公羊傳有婦人許嫁字而笄之不知名與字之¶
義如男子乎亦止類今世大小一二之别乎若後世以¶
姬姜為婦人之通稱則失之矣惟娣姒之姒却不因姓¶
堯之女娥皇女英契之母簡狄秦穆公之女簡璧后稷¶
之母姜嫄又不知此類乃其稱號耶乃其名耶¶
　　節史¶
節史書先立定意欲何為乃可去取如欲知治亂則取¶
<pb:KR3j0185_WYG_023-16a>¶
諸君臣賢否刑政升降之間如欲知制度則取諸典章¶
文物因革損益之事如欲知文法則取言辭摹寫融液¶
刪潤之處大抵一史須三數次節也陸務觀為言如此¶
　　孝經序語¶
孝經序載孔子云吾志在春秋行在孝經趙吉水希廸¶
嘗與予言聞之長者二語出孝經通緯¶
　　家宅¶
五帝官天下三王家天下故曰官家國家家字本甚重¶
<pb:KR3j0185_WYG_023-16b>¶
而又以為上下之通稱今世達官稱府稱宅下焉則稱¶
家書所謂五流有宅則宅字反不如家字矣¶
　　祭文¶
歐陽文忠公奉母喪過州郡守屬一同官作祭文再三¶
戒之留意其人唯唯文忠來已逼期郡守索文觀不一¶
再三索之對以但候其至比至出文令書寫云孟軻之¶
賢母之賢也夫人有子如孟軻夫復何憾文忠公大喜¶
之¶
<pb:KR3j0185_WYG_023-17a>¶
　　避秦¶
雲水人以小竹揉之下為方盝上為方葢盝之中寘衣¶
衾之屬葢之下藏藥物之屬負之於背以行名曰避秦¶
此二字班馬書皆載於四皓事處器物因事以名其源¶
流有如此者¶
　　馬門¶
舟之設屋開門而入其門謂之馬門必先闖之而後能¶
入因其字義拆而稱之也鄭山父云嘗見人舉似在何¶
<pb:KR3j0185_WYG_023-17b>¶
小說中若無它義此說雖近遷就似亦得之矣¶
　　侍父發書¶
張安國守撫州時年未五十其父總得老人在官一日¶
老人在齋中索紅筆發書來有兩吏人來聲喏拱立總¶
得問為誰對曰書表司適聞運使發書來祗應總得遣¶
而去却呼安國來曰撫州書表司是伏事汝我如何使¶
汝當伏侍我發書安國侍立候總得脩書封題遣發乃¶
退¶
<pb:KR3j0185_WYG_023-18a>¶
　　三角亭詩¶
余子清之祖仁廓時因作三角亭詩知名召為御史不¶
拜人問其故曰壊心術也予在朝曾見朝列云言官退¶
無所為不相識者又多不知其事但把相識人逐个思¶
過所謂壊人心術者誠有之矣三角亭詩云夜缺一簷¶
雨春無四面花缺一則安知其非三無四則見其止於¶
三昌黎送窮形容五字云非三非四滿七除二以兩句¶
形容五字然則此詩尤當以一句言二數則形容親切¶
<pb:KR3j0185_WYG_023-18b>¶
　　西皮¶
髹器稱西皮者世人誤以為犀角之犀非也乃西方馬¶
韀自黑而丹自丹而黄時復改易五色相疊馬鐙磨擦¶
有凹處粲然成文遂以髹器倣為之¶
　　蓴羮¶
千里蓴羮未下鹽䜴世多以淡煮蓴羮未用鹽與豉相¶
調知非也葢末字誤書為未末下乃地名此二處産此¶
二物耳其地今屬江干¶
<pb:KR3j0185_WYG_023-19a>¶
　　武穆獄案¶
岳武穆獄案今在莆陽陳魯公家世本無獄辭但大書¶
天日昭昭天日昭昭八字是罪案乃是細書與前筆跡¶
不同不知後来如何粘成卷也鄭棐之姪親見之¶
　　康節知數¶
邵康節先生至京師士大夫多謁之請問休咎有一人¶
獨問國家運數先生喜曰他人所問皆為己事子何獨¶
上念國家再三稱嘆謂之曰予某日歸子可於某處相¶
<pb:KR3j0185_WYG_023-19b>¶
候至期其人徃候先生與敘别就肩輿取緘封文字一¶
卷授之曰毋即觀候至家發之視畢焚之其人奉教歸¶
而發視則五代晉出帝紀也¶
　　殤神¶
九歌國殤非關雲長輩不足以當之所謂生為人傑死¶
為鬼雄也江鄉淫祠有馬陂大王為盗者多祀之亦能¶
出為靈響俗呼殤神必是小人死鬭忿怒之氣不泯而¶
為厲者也老母言年十六七時避盜山間一民家與其¶
<pb:KR3j0185_WYG_023-20a>¶
婦女處于屋後小室間坐忽覺簷間有聲如蝙蝠者老¶
母先聞之而其家婦女未聞也有頃聲稍疾大其婦倉¶
皇出門仰視之扣齒而言曰待去叫丈夫漢歸老母亦¶
隨之到門外仰視但彷彿見空中有黑影如蝴蝶狀散¶
去問婦人何故如此應曰神道心亦不知為異數日後¶
盜悉歸家以告長上方知其家亦祀此神非良民也殆¶
自投虎口矣俚俗傳之其聲作於前則吉而勝作於後¶
則凶而負楚俗有此蒞官者當知之¶
<pb:KR3j0185_WYG_023-20b>¶
　　璽寶印¶
璽寶印三者名殊而用一許氏說文曰寶者印也周禮¶
掌節云貨賄用璽節鄭氏云今之印章也職金楬而¶
璽之鄭云璽印也故應劭漢官儀曰璽信也古者尊卑共¶
之月令云固封璽左傳云襄公在楚季武子使公冶問璽¶
書追而與之是也然劭乃不以周禮為証豈遺忘邪秦始¶
皇得玉於藍田丞相李斯書其文曰受命于天旣夀永¶
昌漢髙祖入闗子嬰封皇帝璽節降璽乃此也故漢書¶
<pb:KR3j0185_WYG_023-21a>¶
曰髙祖入咸陽得秦璽及即天子位因服御其璽世世¶
傳授號傳國璽及王莽簒位求璽於元后后投之於地¶
璽上螭一角缺董卓焚洛陽徙邦長安掌璽者以投于¶
井孫堅軍城南見井中有光堅因取得之袁紹後逼堅¶
妻取璽紹敗璽歸漢又傳魏至晉元帝南渡無玉璽北¶
人皆云白版天子後石勒為冉閔所滅閔得其璽閔敗¶
晉穆帝永和八年鎮西將軍謝尚遣督郵何融購得之¶
相傳至於五代契丹滅晉出帝奉玉璽金印以降契丹¶
<pb:KR3j0185_WYG_023-21b>¶
謂璽非真與前史所傳異命求其璽出帝曰從珂自焚¶
玉璽不知所在疑焚之也本朝紹聖三年長安村民段¶
義掘地得玉璽皆言此秦璽也漢以為傳國寶自五代¶
亡失乃下兩制定驗蔡京等奏以為考之璽文曰皇帝¶
夀昌者晉璽也受命于天者後魏璽也有徳者昌唐璽¶
也惟徳允昌晉璽也今云受命于天旣夀永昌其為秦¶
璽無疑此傳國璽之本末也然秦漢以來天子始名璽¶
故許氏直以為王者印漢舊儀曰秦以前民皆以金玉¶
<pb:KR3j0185_WYG_023-22a>¶
銀銅犀象為方寸璽各服所好漢以來天子獨稱璽又¶
以玉羣臣莫敢用也豈非以髙祖入闗得為傳國寳故¶
璽之名遂增重邪舊儀又曰皇帝六璽皆白玉螭虎紐¶
文曰皇帝行璽皇帝之璽皇帝信璽天子信璽天子行¶
璽天子之璽凡六皇帝行璽賜諸侯王書信璽發兵徵¶
大臣天子行璽外國事天子之璽事天地鬼神漢書所¶
謂璽者此也王莽遣將率易單于印單于白將率曰漢¶
賜單于璽言璽不言章是則漢賜匈奴印亦通名璽矣¶
<pb:KR3j0185_WYG_023-22b>¶
唐武后改璽為寶特此六璽之名耳然章衍通載又謂¶
開元六年改為傳國寳又何者曰傳國璽則秦璽乃是¶
矣茍以為唐璽則前有徳者昌是巳傳至五代其名不¶
易初何所改如曰即前六璽則武后固改之矣豈後人¶
易為璽至𤣥宗復改邪然後唐應順元年内批有御前¶
新鑄之印乃當時從珂自焚國璽散失倉卒刻鑄耳本¶
朝雍熙三年改御前書詔天子合同三印皆為寳則又書改¶
為印矣豈非承襲五代喪亡之後至是乃釐正乎慶元¶
<pb:KR3j0185_WYG_023-23a>¶
六年重陽後五日在塗與兄弟論及旣歸因考訂始末¶
寄宏正姪¶
　　十二辰¶
十二辰屬子午卯酉丑行死處其屬體皆有虧鼠無膽¶
鷄無腎馬無角牛無齒獨兎無脣者卯死甚明餘四物¶
頗配附不合耳¶
　　畜¶
晉人論禽獸知有母而不知有父前輩有言誰家畜不¶
<pb:KR3j0185_WYG_023-23b>¶
知有父予嘗侍艮齋先生舉此二説先生曰家畜者人¶
亂之也南方畜牧人苦不經意北方以畜産為家資放¶
駒游牝徃徃流傳有度洪忠宣公松漠紀聞云饋人以¶
牛則以一牡一牸¶
　　官職¶
唐監牧之官稱職者見於史南渡無監牧之地只買西¶
南之馬聞相隔二三千里經過數國不知其牧養之法¶
如何然而少用駮馬今世所謂起雲卧雲人方以為奇¶
<pb:KR3j0185_WYG_023-24a>¶
大抵不知駮馬也葢子交母而産者物理以此識之也¶
世傳水艸大王為金日磾雖未必然自古服牛乗馬以¶
致其用設為官職唐漢之事甚著豈可如虎豹犀象駈¶
而任之也¶
　　紙錢¶
紙錢起自唐時紙畫代人未知起於何時今世禱祀禳¶
禬者用之刻板刻印染肖男女之形而無口北方之俗¶
嵗暮則人畫一枚於臈月二十四日夜佩之於身除夕¶
<pb:KR3j0185_WYG_023-24b>¶
焚之有謔詞云你自平生行短不公正欺物瞞心交年¶
夜將燒毁猶自昧神明若還替得你可知好裏爭奈無¶
憑我雖然無口肚裏清醒除非是閻家大伯一時間批¶
判昏沈休痴呵臨時恐怕各自要安身¶
　　用莫愁字¶
周美成詞金陵懐古用莫愁字金陵石頭城非莫愁所¶
在前輩指古誤予嘗守郢郡治西偏臨莫江上石崖峭¶
壁可長數千丈兩端以城續之流傳此為石頭城莫愁¶
<pb:KR3j0185_WYG_023-25a>¶
名見古樂府意者是神仙漢江之西岸至今有莫愁村¶
故謂艇子徃來是也莫愁像有石本衣冠甚古不知何¶
時流傳郢中倡女常擇一人名以莫愁示存古意亦僣¶
甚矣¶
　　床婆子¶
崔大雅在翰苑夜直玉堂忽有内降撰文字秉燭視之¶
乃撰祭床婆子文恍然不知格式又無舊案可據甚以¶
為窘忽思周丞相為翰長來早有朝見使人邀過院中¶
<pb:KR3j0185_WYG_023-25b>¶
請問云亦有故事但如常式皇帝遣某人致祭于床婆¶
子之神曰汝典司床簀云然則床婆子名字與世俗同¶
而不可改也偶子舍舉子見蓐媪舉此禮因記之¶
　　建隆號¶
靈隠寺前石岩上有建隆二年己未嵗云云字鑿石上¶
予嘗墨印染與倪正父言之正父云村人胡鑿葢亦無¶
處辨証也藝祖以庚申正月初四日受禪之年改年建¶
隆錢塘之地尚屬呉越自有年號乃有建隆己未殊不¶
<pb:KR3j0185_WYG_023-26a>¶
可曉¶
　　韓侂胄¶
韓侂胃封平原郡王而官至太師一時獻佞過稱師王¶
晚年伏誅錢伯通在政府奉御筆施行都下撰為文言¶
曰釋迦佛中間坐羅漢神立兩旁文殊普賢自鬭象祖¶
打殺獅王象祖乃伯通名也謬妄稱呼至是亦可發後¶
世一笑¶
<pb:KR3j0185_WYG_023-27a>¶
　　五色線(撰人闕/)¶
　　半面笑¶
賈弼夢見人曰愛君美貌欲易君頭許之後能半面笑半¶
面啼兩手把筆文辭各異¶
　　肥遺¶
華山蛇名見則天下大旱¶
　　驚蛺蝶¶
北齊魏收在京輕薄人號曰驚蛺蝶¶
<pb:KR3j0185_WYG_023-27b>¶
　　審雨堂¶
古槐中蟻穴也¶
　　昌廬¶
帝王録有赤雀銜丹書止於昌廬¶
　　都公¶
唐呼左右為都公¶
　　鴛鴦瓦¶
魏志魏文帝夢兩瓦落地為鴛鴦¶
<pb:KR3j0185_WYG_023-28a>¶
　　燈婢¶
寧王以木婢執燈呼燈婢¶
　　風流罪過¶
北齊郎基為鄭州長史性清儉惟令人寫書潘子儀遺¶
書曰在官寫書亦是風流罪過¶
　　拆襪線¶
韓昭仕蜀王氏為禮部尚書粗有文章至於琴棊書射亦皆¶
涉獵以此恩幸於王衍時人謂昭事藝如拆襪線無一條長也¶
<pb:KR3j0185_WYG_023-28b>¶
　　華獨坐¶
華歆字子魚能劇飲至石餘不亂衆人微察常以其整¶
衣冠為異江南號之曰華獨坐¶
　　口案¶
張九齡引囚口撰案卷人謂之張公口案¶
　　朱愁粉痩¶
朱愁粉痩兮不勝羅綺¶
　　醉龍¶
<pb:KR3j0185_WYG_023-29a>¶
蔡邕飲酒乃至一石常醉在路上卧人名曰醉龍¶
　　鬼笑貧¶
劉伯龍家貧將營十一之方忽見一鬼在旁撫掌大笑¶
伯龍嘆曰貧窮固有命遂止¶
　　錦雨¶
夏㴻名連隂雨名錦雨¶
　　魚倉¶
青田溪冬天水熱如湯衆魚歸之名曰魚倉¶
<pb:KR3j0185_WYG_023-29b>¶
　　沉著痛快¶
呉人皇象善行草書世稱沈著痛快¶
　　射木人¶
後漢時苗嘗為夀春令謁治中蔣濟辭不見納醉後苗¶
歸而刻木書曰酒徒蔣濟以弓矢射之蔣聞之亦不能¶
制¶
　　裙腰路¶
白樂天杭州春望云誰開湖寺西南路艸緑裙腰一道¶
<pb:KR3j0185_WYG_023-30a>¶
斜¶
　　西笑¶
人聞長安樂則出門西向而笑聞肉味美則過屠門而¶
大嚼¶
　　瀟灑侯¶
陸龜蒙詩藂竹當封瀟灑侯¶
　　朱書顯名¶
杏園宴後於慈恩塔下題名同年人推一善書人記之¶
<pb:KR3j0185_WYG_023-30b>¶
他時有將相則朱書之¶
　　騎火茶¶
龍安有騎火茶最上不在火前不在火後故也清明改¶
火故曰騎火茶¶
　　花妾¶
牧之晚晴賦雜花如妾如婢¶
　　乞漿得酒¶
太嵗在午人馬食土嵗在辰巳貨妻賣子嵗在申酉乞¶
<pb:KR3j0185_WYG_023-31a>¶
漿得酒¶
　　村落如鷄飛¶
阿含經云人民村邑相近如鷄飛¶
<pb:KR3j0185_WYG_023-32a>¶
　　五總志(吴炯/)¶
　　憂患餘生艱棘百焉時方搶攘顧逃生之不暇猶¶
　　廢井不汲泥不食矣然於紬繹方冊與夫耳目所¶
　　聞見有可紀述者尚未能結舌閣筆於是因事輒¶
　　書雜以己語或以古證今亦不獲引其次第非敢¶
　　為書記有補於遺龜生五總靈而知事因識其首¶
　　曰五總建炎庚戌上巳前三日書于蕭寺之道山¶
　　亭¶
<pb:KR3j0185_WYG_023-32b>¶
　　太白¶
唐李白&KR0706;﨑磊落常醉眠於酒市上遽召見於沈香亭¶
白披襟扶醉以對須臾筆落如風雨時人謂白沈酣中¶
為文章及與不醉人相對議未嘗錯悮故老杜云天子¶
呼來不上船自稱臣是酒中仙而開元遺事載明皇宴¶
于便殿酒酣謂白曰太后之朝政出多門國由奸倖任¶
人之道如小兒市瓜不擇香味惟揀肥大者白曰今朝¶
用人如淘沙取金剖石採玉皆得精粹者上曰學士過¶
<pb:KR3j0185_WYG_023-33a>¶
有所飾也以予觀之白本進取之流諂諛之意不忘於¶
胷中向來躭酒不羈特有才無命故以此玩世與次公¶
醒而狂未易同日語也¶
　　潦倒¶
魏天寳間謂容指藴藉為潦倒宋武帝舉止行事以劉穆¶
之為節度此非藴藉潦倒之士邪而後世以潦倒為不¶
偶之人誤矣¶
　　才絶¶
<pb:KR3j0185_WYG_023-33b>¶
唐人謂李白為天才絶白居易為人才絶李賀為鬼才¶
絶白傳與贊皇不協白每有所寄李緘之一笈未嘗開¶
視劉三復或請之荅曰若見辭翰則回吾心矣東坡云¶
文章如精金美玉市知有價未易以私口舌賤誠哉是¶
言也¶
　　龍户¶
長安有龍戸見水色即知有龍或引出但如鰍退之云衙¶
時龍户集上日馬人來當是用此而馬人不見於書傳¶
<pb:KR3j0185_WYG_023-34a>¶
更當詳攷且質於博古者¶
　　&KR2193;&KR1979;¶
干寳周禮注云祭用&KR2193;&KR1979;晉呼為環餅又曰寒具今¶
曰饊子桓𤣥蓄法書名畫冠絶一時一日方食寒具有¶
客至不復拭手出以示之輒多染汚坡題古畫云上有¶
桓𤣥寒具油¶
　　二碧落碑¶
唐韓王元嘉絳澤二州皆有子黄公為妣妃薦嚴作文立¶
<pb:KR3j0185_WYG_023-34b>¶
石以表孝誠文雖不同而俱名曰碧落在絳州者刋于¶
天尊之背在澤州者立於佛龕之西綘之道館有開元中¶
所立石誌謂荆人陳惟玉書¶
　　不借¶
不借草履也謂其易辦人人自有不待假借故名曰不¶
借¶
　　清節¶
有一朝士家藏古鑑自言能照二百里將以獻吕穆公¶
<pb:KR3j0185_WYG_023-35a>¶
穆公曰吾面不及楪子大安用照二百里為復有獻硯¶
于王荆公云呵之可得水公笑而却之曰縱得一担所¶
直幾何二公之言雖類質野而清節不為物移聞者嘆¶
服¶
　　責詞¶
冦莱公貶雷州楊文公在西掖旣得詞頭有請于丁晉¶
公公曰春秋無將漢法不道皆其罪也楊深不平之及¶
晉公去位楊尚書制為責詞曰無將之戒深著于魯經¶
<pb:KR3j0185_WYG_023-35b>¶
不道之誅難逃于漢法一時快之¶
　　丁晉公餕僧¶
晉公少以文稱南遷作齋僧疏云補仲山之衮雖曲盡¶
於巧心和傅說之羮實難調於衆口至南海有詩云草¶
解忘憂憂底事花名含笑笑何人士大夫傳誦服其精¶
巧而識者譏誚以為所憂所笑公心識之而不覺形於¶
歌也¶
<pb:KR3j0185_WYG_023-36a>¶
　　金樓子(蕭繹/)¶
　　夢腸反胃¶
揚雄作賦有夢腸之談曹植為文有反胃之論¶
　　酒甕飯囊¶
禰衡云荀彧可强與言餘皆酒甕飯囊¶
　　投虎千金不如一豚肩¶
寒者不貪尺璧而思短衣投虎千金不如一豚肩¶
　　箕舌¶
<pb:KR3j0185_WYG_023-36b>¶
鋸齒箕舌榼耳屩鼻¶
　　三斗爛腸¶
殷洪逺云周旦腹中有三斗爛腸¶
　　桂華不實¶
桂華不實玉巵不當¶
　　玉華鹽¶
胡中有鹽瑩徹如氷謂之玉華鹽以供王㕑¶
　　月額雨¶
<pb:KR3j0185_WYG_023-37a>¶
旦日雨謂之月額雨¶
　　雨懸絲¶
細雨織懸絲¶
　　玉蔬¶
始皇遣徐福入海求金菜玉蔬并一寸椹¶
　　白鳥¶
蚊也齊桓公卧柏寢謂仲父曰一物失所寡人悒悒今¶
白鳥營營是必饑耳因開翠紗㡡進之¶
<pb:KR3j0185_WYG_023-37b>¶
　　蜘蛛隱¶
龔舍初隨楚王朝宿未央宫見赤蜘蛛大如栗四面縈羅網有虫觸¶
之而死者退而不能得出焉舍於是推冠而退時謂舍為蜘蛛隱¶
　　白皮牛¶
大月氐有牛名白皮牛剖其肉明目愈瘡¶
　　銅奴錫婢¶
銅之精為奴錫之精為婢¶
　　燃石¶
<pb:KR3j0185_WYG_023-38a>¶
豫章有水石灌之可以燃鼎¶
　　虞吏¶
山中寅日稱虞吏虎也¶
　　當路¶
狼也¶
　　雨師¶
辰日稱雨師龍也¶
　　鯨潮¶
<pb:KR3j0185_WYG_023-38b>¶
鯨鯢出穴則水溢為潮鯨出入有節故潮有期¶
　　金鹽玉豉¶
五茄一名金鹽地榆一名玉豉可以煑石¶
　　五香木¶
一木五香根曰旃檀節曰沉花曰雞舌葉曰藿膠曰薫陸¶
　　華芝草¶
太極山有華芝草采而服之可以通萬里¶
　　飛車¶
<pb:KR3j0185_WYG_023-39a>¶
竒肱之民能為飛車從風逺行至于豫州湯破其車不¶
以示民十年東風至湯復作車遣賜之去¶
　　能言雞¶
羅含之雞能言西周之犬能語¶
　　雷門¶
㑹稽城門皷聲聞于洛陽號雷門¶
　　棗珠¶
扶餘國美珠如酸棗¶
<pb:KR3j0185_WYG_023-39b>¶
　　天鷄¶
桃都山大樹有天鷄日出即鳴天下鷄皆鳴¶
　　潢池¶
女國有潢池浴之而孕¶
　　玉李¶
星如玉李月上金波¶
　　縠霧¶
霧生猶縠河垂似帶¶
<pb:KR3j0185_WYG_023-40a>¶
　　脩羊公¶
有道者化白石羊題脇曰脩羊公¶
　　黄妳¶
有人把卷即睡因呼黄卷為黄妳¶
<pb:KR3j0185_WYG_023-41a>¶
　　乾&KR0871;子(温庭筠/)¶
　　武元衡¶
武黄門之西川大宴從事楊嗣復狂酒逼元衡大觥不¶
飲遂以酒沐之元衡拱手不動沐訖徐起更衣終不令¶
散宴¶
　　鮮于叔明¶
劒南東川節度鮮于叔明好食臭蠱時人謂之蟠蠱每¶
散令人採拾得三五升即浮之微熱水中以抽其氣盡¶
<pb:KR3j0185_WYG_023-41b>¶
以酥及五味熬之卷餅而啖云其味實佳¶
　　權長孺¶
長慶末前知福建縣權長孺犯事流貶後以故禮部相¶
國徳輿之近宗遇恩復資留滯廣陵多日賔府相見皆¶
鄙之將詣闕求官臨行羣公飲餞於禪智精舍狂士蔣¶
傳知長孺有嗜人爪癖乃於步健及諸傭保處薄給酬¶
直得數兩削下爪或洗濯未精以紙裹候其酒酣進曰¶
侍御逺行無以餞送今有少佳味敢獻遂進長孺長孺¶
<pb:KR3j0185_WYG_023-42a>¶
視之忻然有喜色如獲千金之惠涎流於吻連撮噉之¶
神色自得合坐驚異¶
　　蕭俛¶
貞元中蕭俛新及第時國醫王彦伯住太平里與給事¶
鄭雲逵比舍忽患寒熱詣彦伯求診候誤入雲逵第㑹¶
門人他適雲逵立於中門俛前趨曰某前及第有期集¶
之役忽患寒熱具説其状逵延坐為診其臂曰據脈候是心¶
家熱風雲逵姓鄭若覓國醫王彦伯東隣是也俛赧然¶
<pb:KR3j0185_WYG_023-42b>¶
而去¶
　　李丹¶
郎中李丹典濠州蕭復處士寄家楚州白田聞丹之義¶
來謁之且無傭保棹小舟惟領一丱嵗女僮時方寒衣¶
復單敝女僮尤甚坐於客次女僮門外求火燎手且持¶
其靴去客吏忽云郎中屈處士復即芒屩而入丹揖之¶
坐畧話平素復忽悟足禮之闕矍然乃啓丹曰某為饑¶
凍所迫髙堂慈母處分令入闗投親知無奴僕有一小¶
<pb:KR3j0185_WYG_023-43a>¶
女僮便令將隨參謁朝至此僮騃恐懼公衙失所在客¶
吏已通取靴不得去就踈脫惟惶悚而已丹曰靴與履¶
皆一時之禮古者解襪登席即徒跣以為禮靴本鞮屬¶
始自趙武靈王又有何典據此不足介君子懐但請述¶
所求意遂留從容復頥㫖趨乃云足下相才他日必領¶
重事於是遣使於白田饋遺復母甚厚又餞復以匹馬¶
束帛復後竟為相¶
　　梅權衡¶
<pb:KR3j0185_WYG_023-43b>¶
梅權衡呉人也入試不持書䇿人皆謂竒才及府題出¶
青玉案賦以油然易直子諒之心為韻塲中競講論如¶
何押諒字權衡於庭樹下以短箠畫地起草日晡權衡¶
詩賦成張季遐前趨請權衡所納賦押諒字以為師模¶
權衡乃大言曰押字須商量爭應進士舉季遐且謙以¶
薄劣乃率數十人請益權衡曰此韻難押諸公且㕔上¶
坐聽某押處解否遂朗吟曰恍兮惚兮其中有物惚兮¶
恍兮其中有諒犬蹲其傍䲭拂其上權衡又講青玉案¶
<pb:KR3j0185_WYG_023-44a>¶
者是食案所以言犬蹲其傍䲭拂其上也衆大笑¶
　　張登¶
南陽張登制舉登科形貌枯痩氣髙傲物裴樞與為師¶
友樞為司勲員外舉公羣至投文樞才詆訶瑕謫登自¶
知江陵鹽鐵院㑹計到城直入司勲㕔冷笑曰裴三十¶
六大有可笑事樞因問登可笑之由登曰笑公驢牙郎¶
博馬價此成笑耳¶
　　歐陽詢¶
<pb:KR3j0185_WYG_023-44b>¶
長孫無忌嘲詢曰聳膊成山字埋肩畏出頭誰教麟閣¶
上畫此一獼猴詢應聲曰索頭連背暖漫襠畏肚寒只¶
縁心溷溷所以面團團太宗笑曰詢殊不畏皇后邪¶
　　張元一¶
則天問張元一外有何可笑元一曰朱前疑著緑逯仁¶
傑著朱閭知微乗馬馬吉甫乗驢將名作姓李千里將¶
姓作名呉楊呉左臺胡御史右臺御史胡即胡元禮也¶
天后大笑尋除别官¶
<pb:KR3j0185_WYG_023-45a>¶
　　裴𢎞泰¶
裴鈞僕射大宴巡官裴𢎞泰後至鈞不恱𢎞泰曰請在¶
座銀器盡斟酒滿之隨飲以賜𢎞泰可乎鈞許之遂竭¶
座上小爵至觥船凡飲皆竭隨即填於懐有銀海受一¶
斗以上以手捧而飲盡踏其海捲抱之索馬而去鈞使¶
人問𢎞泰方箕踞而坐秤所得銀器二百餘兩不覺大笑¶
　　蕭嵩¶
蕭嵩欲注文選見馮光進釋蹲䲭云今之芋子是著毛¶
<pb:KR3j0185_WYG_023-45b>¶
蘿蔔嵩大笑¶
　不爵不觥非炮非炙能說諸心庶乎乾&KR0871;之義¶
<pb:KR3j0185_WYG_023-46a>¶
　　投荒雜録(房千里/)¶
　　南方酒¶
新州多美酒南方酒不用麴糵杵米為粉以衆草葉胡¶
蔓草汁溲(南人呼冶葛/為胡蔓草)大如卵直蓬蒿中䕃蔽經月而¶
成用此合糯為酒故劇飲之後旣醒猶頭熱涔涔有毒¶
草故也南方飲酒即實酒滿甕泥其上以火燒方熟不¶
然不中飲旣燒即揭缾趨虚泥固猶存沽者無能知美¶
惡就泥上鑚小穴可容筯以細筩挿穴中沽者就吮筩¶
<pb:KR3j0185_WYG_023-46b>¶
上以嘗酒味俗謂之滴淋無賴小民空手入市徧就酒¶
家滴淋皆言不中取醉而返南人有女數嵗即大釀酒¶
旣漉候冬陂池水竭時寘酒甖密固其上瘞于陂中至¶
春漲水滿不復發矣候女將嫁因決陂水取供賀客南¶
人謂之女酒味絶美居常不可致也¶
　　治蟲草¶
新州郡境有藥土人呼為吉財解諸毒及蠱神用無比¶
昔有人嘗至雷州途中遇毒面貌頗異自謂即斃取吉¶
<pb:KR3j0185_WYG_023-47a>¶
財數寸飲之一吐而愈俗云昔人有遇毒其奴吉財得¶
是藥因以奴名名之實草根也類芍藥遇毒者夜中潛¶
取二三寸或剉或磨少加甘草詰旦煎飲之得吐即愈¶
俗傳將服是藥不欲顯言故云濳取而不詳其故或云¶
昔有里媪病蠱其子為小胥邑宰命以吉財飲之暮乃¶
具藥及旦其母謂曰吾夢人告我若飲是且死亟去之¶
即仆於地其子又告縣尹縣尹固令飲之果愈豈中蠱¶
者亦有神若二豎哉¶
<pb:KR3j0185_WYG_023-47b>¶
　　刺桐花¶
刺桐花狀比圖畫者不類其木為材三四月時布葉繁¶
密後有赤花間生葉間三五房不得如畫者紅芳滿樹¶
　　南中僧¶
南人率不信釋氏雖有一二佛寺吏課其為僧以督責¶
釋之土田及施財間有一二僧喜擁婦食肉但居其家¶
不能少解佛事土人以女配僧呼之為師郎或有疾以¶
紙為圓錢置佛像旁或請僧設食翌日宰羊豕以噉之¶
<pb:KR3j0185_WYG_023-48a>¶
目曰除齋¶
　　嶺南女工¶
嶺南無問貧富之家教女不以針縷績紡為工但躬庖¶
㕑勤刀机而已善醯醢葅鮓者得為大好女矣斯豈遐¶
裔之天性歟故偶民爭婚聘者相與語曰我女裁袍補¶
襖即灼然不㑹若修治水蛇黄鱔即一條必勝一條矣¶
　　雷公形¶
嘗有雷民因大雷電空中有物豕首鱗身狀甚異民揮¶
<pb:KR3j0185_WYG_023-48b>¶
刀以斬其物踣地血流道中而震雷益厲其夕凌空而¶
去自後揮刀民居屋頻為天火所災雷民圖雷以祀者¶
皆豕首鱗身也¶
　　雷公墨¶
凡訟者投牒必以雷墨雜常墨書之為利¶
　　雷耕¶
雷人隂㝠雲霧之夕呼為雷耕曉視田中必有開墾之¶
迹有是乃為嘉祥¶
<pb:KR3j0185_WYG_023-49a>¶
　　壽安土棺¶
夀安之南有土峯甚峻乾寧初因雨而圯半壁銜土棺¶
棺下有木横亘之木見風成塵而土形尚固邑令滌之¶
泥汩於水粉膩而蠟黄剖其腹依稀骸骨因徵近代無¶
以土為周身之器者載記云夏后氏堲周葢其時也¶
　¶
　¶
　¶
<pb:KR3j0185_WYG_023-49b>¶
　¶
　¶
　¶
　¶
　¶
　¶
　¶
　說郛卷二十三上¶
#+PROPERTY: JUAN 卷二十三下
<pb:KR3j0185_WYG_023-50a>¶
欽定四庫全書¶
　說郛卷二十三下　　　　元　陶宗儀　撰¶
　　炙轂子録(王叡/)¶
　　麻鞵¶
夏殷皆以草為之屫左氏謂之屝履也至周以麻為之¶
謂麻鞵貴賤通著之晉永嘉中以絲為之宫禁内貴妃¶
以下皆著之¶
　　靸鞵舄¶
<pb:KR3j0185_WYG_023-50b>¶
三代皆以皮為之靸鞵三禮圖云複下曰舄單下曰履朝祭¶
之服自始皇二年遂以蒲為之名曰靸鞵至二世加以¶
鳳首尚以蒲為之西晉永嘉元年始用黄草為之宫内¶
妃御皆著之始有伏鳩頭履子梁天監中武帝以絲為¶
之名解脫履至陳隋間呉越大行而模様差多及唐大¶
厯中進五朶草履子至建中元年進百合草履子至今¶
其様轉多差異¶
　　旁排¶
<pb:KR3j0185_WYG_023-51a>¶
旁排自夷子始也謂之彭排歩卒用八尺牛肋排馬軍¶
用朱漆團排至今然矣¶
　　墓前羊虎¶
秦漢已來帝王陵前有石麟石象辟邪石馬之屬人臣¶
墓前石虎石羊石人石柱之類皆以飾壠如生前之儀¶
衛唐朝以為山陵太宗𦵏九山闗前立石馬陵後門内¶
又有畨前勇衛軒禁者一十四人石象皆刻其官氏後¶
漢太尉楊震葬日入壙驅罔象以好食亡者肝腦人家¶
<pb:KR3j0185_WYG_023-51b>¶
不能令方相立於墓前而罔象畏虎與栢故墓前立虎¶
或說陳倉人掘池得物若羊非羊獻之道逢二童子謂¶
此名為媪常在地中食亡人腦若欲殺之取栢東南枝¶
挿向丘壟由是墓前皆樹以柏二說各異未知孰是儀¶
禮云大夫樹栢士樹楊按禮經云古之葬者不封不樹¶
後代封墓而又樹焉左傳云爾墓之木拱矣又樹吾墓¶
檟仲尼卒弟子各自守它方持其異木樹之墓則自殷¶
周已來尊卑之制不必專以罔象之故虞思道西征記¶
<pb:KR3j0185_WYG_023-52a>¶
云新鄉城西有漢桂陽太守趙越墓墓北有碑碑有石¶
柱東西有亭因以石柱為名然柱前石人石獸石柱自¶
漢代有之炙轂子曰舜葬蒼梧鳥銜土培墓陵丘驅罔¶
象恐不特楊震也又古詩云古墓犁為田松栢摧為薪¶
白楊多悲風蕭蕭愁殺人又詩云墓門有棘然則封樹¶
起於中古也¶
　　序樂府¶
炙轂子曰樂府題解序云樂府之興肇於漢魏歴代文¶
<pb:KR3j0185_WYG_023-52b>¶
士篇咏實繁或不觀本章便斷題取義贈人利涉則述¶
公無渡河慶彼再婚乃引烏生八九子賦雉班者但美¶
琇錦歌騮馬者但序馳驟若兹者不可勝載遞相祖襲¶
積用為常欲令後生援以取正頃因涉閲傳記兼諸家¶
文集每有所得輒以紀之嵗月積深或成卷軸因以編¶
次目之故為古題解躭學君子無或忽之也¶
雉朝飛齊宣王時處士牧犢子所作也¶
走馬引樗里牧恭所作也¶
<pb:KR3j0185_WYG_023-53a>¶
别鶴操商陵牧子所作也¶
淮南王淮南小山所作也¶
武溪深馬援南征所作也¶
呉趨曲呉人以歌其地也¶
箜篌引亦曰公無渡河舊説朝鮮津卒霍里子高妻麗玊¶
所作也¶
平陵東翟義門人所作也¶
薤露歌蒿里歌並喪歌出田横門人¶
<pb:KR3j0185_WYG_023-53b>¶
長歌短歌言人夀命長短已定不可妄求也¶
陌上桑一曰日出東南隅亦曰艷歌羅敷行祝禁妻所¶
作也¶
釣竿古今註云伯常子妻所作也¶
董逃歌古今註云後漢董游所作也¶
短簫鐃歌古今註云黄帝使岐伯作也¶
上留地名也其地人有父母死不恤其弟者鄰人之賢¶
者為其弟作以諷也¶
<pb:KR3j0185_WYG_023-54a>¶
日重光月重輪羣臣為漢明帝作也¶
度闗山古詩云魏武所作也¶
對酒古辭魏武所作也¶
燕歌行晉用為樂章¶
秋胡行胡妻死後人哀而賦之¶
苦寒行魏武賦晉用為樂¶
塘上行一曰塘上辛苦行魏文甄后作¶
善哉行　東門行　西門行　煌煌京路行　艷歌何¶
<pb:KR3j0185_WYG_023-54b>¶
常有行一曰飛鶴行步出東門行一曰隴西行¶
滿歌行　櫂歌行　鴈門太守行¶
已上樂府相和歌按相和歌並漢魏間謳謡之詞絲竹¶
更相和為執節者歌之本一部魏明帝分為二更遞夜¶
宿始十七曲後合為十三曲今所載之外復有氣出唱¶
精列東光引等三篇自短歌行下晉荀朂采撰舊詩旋¶
用於漢魏故其數廣¶
殿前生桂樹樂府鞞舞歌漢代燕享用之不詳所起其¶
<pb:KR3j0185_WYG_023-55a>¶
歌又有闗東有賢女章帝所造¶
鞞舞本漢樂舞也髙祖造¶
白鳩篇按晉楊泓舞序云自到江南見白符舞或云白¶
符舞即白鳩舞也察其詞呉人患孫皓之虐政思從晉¶
也¶
碣石晉樂魏武帝辭¶
已上樂府拂舞篇按前史云出自江南復有濟濟獨禄¶
等共五篇今讀其詞惟白鳩一篇餘並非呉歌未詳所起¶
<pb:KR3j0185_WYG_023-55b>¶
也¶
白紵篇¶
已上樂府白紵歌按舊史記白紵呉地所出白紵舞也¶
武帝使沈約改其詞為四時之歌若蘭葉參差桃半紅¶
春歌也周處風土記孫權徃征公孫浮海乗船作也時¶
和歌者猶云行行葢紵出於此炙轂子曰白紵細白生¶
紵布也今湖州者最上也按左傳呉季札獻縞帶於子¶
産贈之以紵布也¶
<pb:KR3j0185_WYG_023-56a>¶
上之囘　巫山髙　君馬黄　有所思　　雉子班¶
臨髙臺　芳樹¶
已上樂府鐃歌按漢明帝樂四品其最末曰短簫鐃歌¶
軍中鼓吹之樂舊說黄帝使岐伯所造以建武威揚徳¶
業觀戰士也周禮所謂王大捷則令凱樂軍大捷則令¶
凱歌也所謂漢曲有朱鷺思悲翁艾如張雍離上陵將¶
進酒聖人出上之囘逺如期石留共十八曲字皆紕繆¶
不可曉解釣竿篇晉世亦稱為漢曲已上十八曲恐非¶
<pb:KR3j0185_WYG_023-56b>¶
是也¶
隴頭吟　黄鶴吟　望人行　折楊栁　闗山月¶
洛陽道　長安道　驄馬行　紫騮嘶　豪俠行¶
楊花　　雨雪　　劉生¶
已上樂府横吹曲按此曲有鼓角周禮以鼖鼓鼓軍事¶
用角舊說蚩尤氏率魑魅與黄帝戰于涿鹿之野帝始¶
命吹角作龍吟以禦之魏武征烏桓越沙漠軍士聞之¶
悲思於是減為中鳴尤更悲矣又有胡笳之聲後漸用¶
<pb:KR3j0185_WYG_023-57a>¶
之横吹有雙角即胡樂也漢博望侯張騫入西域傳其法於¶
西京惟得摩訶兠勒二曲李延年因胡曲變為之更造¶
新聲二十八解其法乗輿以為武樂東漢以給邊將和¶
帝時萬人将軍得用之魏晉以來二十八解不復具存¶
世止有出闗出塞黄華子赤之陽合上黄鶴吟隴頭吟¶
折楊栁望人行等十曲皆無其辭若闗山月以下十八¶
曲後代所加也¶
王昭君漢人憐昭君逺嫁為作歌¶
<pb:KR3j0185_WYG_023-57b>¶
子夜晉有女子名子夜所作也¶
前漢歌晉車騎將軍沈充所作也¶
烏夜啼臨川王義慶所作也¶
石城樂宋臧質所作也¶
莫愁郢州石城女子所作也¶
襄陽宋劉道彦所作也¶
已上樂府清商曲南朝舊樂也故蔡邕云清商曲其辭¶
不足采者其曲名有出郭西門陸地行車侯鍾宋堂寢¶
<pb:KR3j0185_WYG_023-58a>¶
奉法五曲非止王昭君等永嘉之亂中朝舊曲散亂江¶
左樂新聲後魏孝文纂收其所獲南音謂之清商樂即¶
此等是也¶
相逢狭路間行亦曰長安有狹斜行　出自薊北行¶
艶歌行　怨歌行　遊子行　豫章行　齊行　飲馬¶
長城窟行或云此蔡邕之詞　門有車馬客行　猛虎行¶
　㑹吟行　東門猛虎吟行或云無行字　結客少年¶
塲行　苦熱行　放歌行　鳳雛舊說漢世樂曲也¶
<pb:KR3j0185_WYG_023-58b>¶
西上上長安行　怨歌行　白馬篇　昇天行　空城¶
雀　半渡溪　夜起行　獨不見　攜手曲　陽春曲¶
　行路難　蜀道難　善哉行　悲哉行　大垂手又¶
有小垂手　秦王卷衣　新城亦曰長樂宫行　輕薄¶
篇¶
已上樂府雖存題目相逢狹路間以下皆不知所起君¶
子有所思以下又無本辭仲尼云有所不知則闕以俟¶
知者今據後人所擬采其意而注之如曹植鴛鴦種葛¶
<pb:KR3j0185_WYG_023-59a>¶
明君箜侯蒲生白馬山都盤古驅車東嶽妍歌結客大¶
垂手等擬氣出唱為喉乾酒行為於穆精列行為兩儀¶
陌桑為望雲有所思為嗟佳人善哉行為苦日短長歌¶
行為日出東門為推賢天地苦寒行為呼嗟飲馬長¶
城窟為扶桑嗟生豫章行為窮達薤露為天地秋胡行¶
為在昔妾薄命為日月齊吟行為美如太山梁父吟為¶
八方等篇雖大禹以上亦多是擬古所作後繼之故不¶
録如傅休奕秋蘭草揺揺燕美謝惠連東西晨風前有¶
<pb:KR3j0185_WYG_023-59b>¶
尊酒陳歌越等行諸家集復有城上麻㩦手雍堂送歸¶
夾樹渡易水胡無人相桐栢出華隂山近代呉均輩多¶
擬此等並自為樂府皆闗古辭亦不書以俟知音也¶
思歸引亦曰操衛女作¶
水仙操伯牙作也¶
公無渡河本曰箜篌引　銅雀臺一曰銅雀妓¶
走馬引　雉朝飛　别鶴操　上門怨　婕妤怨¶
已上樂府琴曲出琴操記事與本傳相連今並存之以¶
<pb:KR3j0185_WYG_023-60a>¶
廣異聞¶
四愁張平子所作¶
四聲詩亦張平子所作¶
情詩漢繁欽所作¶
招隱漢淮南王引劉安小山所作¶
反招隱晉王康琚所作¶
藁砧今何在出樂府¶
聯句起漢武栢梁宴人作一句¶
<pb:KR3j0185_WYG_023-60b>¶
自君之出矣出徐幹¶
離合體起漢孔融離合其字以成文¶
盤屈詩盤屈書之是竇滔妻蘇氏迴文詩也¶
迴文詩迴復讀之也偕韻而成見上注¶
百年歌陸士衡所作自一十時至百嵗時凡十首¶
步虚辭道家所唱¶
風入梁簡文帝謂之風入陳江總謂之呉歌其文盡帷¶
薄䙝情上句述一語用下句釋之以成云圍棊敗看子¶
<pb:KR3j0185_WYG_023-61a>¶
故作然是此類也¶
已上古題及近代援古題名題漢代雜題多起齊梁又¶
有古歌詩數千篇亦兩漢之行于世而題目又如兩頭¶
纎纎五雜俎等體復不類並不載之也炙轂子曰此部¶
全出樂府題解余加以古今注附之義俟作者採經史¶
以補之也¶
　　滑稽¶
炙轂子曰滑稽轉注之器也今若以一器物底下穿孔¶
<pb:KR3j0185_WYG_023-61b>¶
注之不已之類比人言語捷給應對不窮似滑稽轉注¶
不已故呼辨給之人為滑稽¶
<pb:KR3j0185_WYG_023-62a>¶
　　抒情録(盧懐/)¶
　　江鄰幾¶
江鄰幾善為詩清淡有古風蘇子美坐進奏院事謫官¶
後死吴中江作詩云邵邸獄寃誰與辨臯橋客死世同¶
悲用事甚精嘗有古詩云五十踐衰境如我在明年論¶
者謂人莫不用事能令事如已出天然渾厚乃可言詩¶
江天資淳雅喜飲酒鼓琴圍棋人以酒召之未嘗不醉¶
已醉眠人强起飲之亦不辭也或不能歸即宿人家商¶
<pb:KR3j0185_WYG_023-62b>¶
度風韻陶靖節之比云江嘗通判廬州有酒官善琴以¶
坐職不得出江旦旦就之郡中沙門道士及里畎能棋¶
者數人呼與同徃郡人見之習熟因畫為圖前列趨道¶
一人騎馬青蓋其後沙門道士褐衣數人葛巾芒履累¶
累相尋意思蕭散惜時無名手此畫不足傳後何減嵇¶
阮也¶
　　竇鞏¶
竇鞏工為絶句嘗從軍有别家詩云自笑儒生着戰袍¶
<pb:KR3j0185_WYG_023-63a>¶
書齋壁上挂弓刀如今便是征人婦好織迴文寄竇韜¶
又悼妓東東一篇云芳菲美艶不禁風未到春殘已墜¶
紅惟有側輪車上鐸耳邊長似叫東東¶
　　戴衢¶
戴衢久不第嘗夜吟曰擾擾東西南北情何人於此悟¶
浮生還縁無月春風夜暫得獨聞流水聲又云坐落千¶
門日吟殘午夜燈¶
　　李建樞¶
<pb:KR3j0185_WYG_023-63b>¶
李建樞詠月云昨夜圓非今夜圓却疑圓處減嬋娟一¶
年十二度圓缺能得幾多時少年¶
　　薛宜僚¶
薛宜僚會昌中為左庻子充新羅冊禮使青州泛海船¶
船阻惡風雨至登州却漂囘淹泊青州郵傳一年節度¶
使烏漢正尤加待遇有席中飲妓東美者薛頗多情連¶
帥置於驛中薛發日祖筵嗚咽流涕東美亦然乃於席¶
中留二詩曰經年郵驛許安棲此㑹他鄉别恨迷今日¶
<pb:KR3j0185_WYG_023-64a>¶
海帆飄萬里不堪腸斷對含啼阿母桃芳方似錦王孫¶
草長正如烟行雲行雨今辭夢惆悵歡情却一年薛到¶
國未行冊禮旌節曉夕有聲旋染疾謂判官苗用曰東¶
美何頻在夢中乎數日致卒苗攝大使行禮旅櫬回青¶
州東美乃請假至驛素服致奠哀號拊柩一慟而卒情¶
縁相感頗為竒事¶
　　趙嘏¶
趙嘏頗有詩名不拘小節飲中贈歌者曰倚風無處過¶
<pb:KR3j0185_WYG_023-64b>¶
梁塵雅唱清歌日日新來值漢廷花欲盡一聲留得萬¶
家春後因酒失悔過以詩上歙州府曰葉覆清溪艶艶¶
紅路横秋色馬嘶風猶㩦一榼郡齋酒傾對青山憶謝¶
公¶
　　李朱厓¶
李朱厓平泉莊佳景可愛洛中士人詫於江遵遵有詩¶
曰平泉風景好髙眠水色風光滿目前剛欲平他不平¶
事至今惆悵滿南還江過楊相宅有詩云倚伏從来事¶
<pb:KR3j0185_WYG_023-65a>¶
不遥無何平地起青霄纔到青霄却平地門對古槐空¶
寂寥¶
　　敬相¶
敬相牧廬州有朝客留意飲妓祖送短亭妓車後至相¶
贈之曰望斷蘇娘小小坡竹埿金鴈展輕莎芳卿幸有¶
凝情意何必臨尊始轉波¶
<pb:KR3j0185_WYG_023-66a>¶
　　啟顔録(侯白/)¶
　　諸葛恢¶
晉諸葛恢與丞相王導共爭姓族先後王曰何以不言¶
葛王而言王葛荅曰譬如言驢馬驢寧勝馬也¶
　　韓博¶
晉張天錫從事中郎韓博奉表并送盟文博有口才桓¶
温甚稱之嘗大㑹温使司馬刁彛謂博曰卿是韓盧後¶
博曰卿是韓盧後温笑曰刁以君姓韓故相問耳他本¶
<pb:KR3j0185_WYG_023-66b>¶
自姓刁那得是韓盧後博曰明公未之思耳短尾者則¶
為刁闔坐雅歎焉¶
　　王絢¶
晉王絢彧之子六嵗外祖何尚之特加賞異受論語至¶
郁郁乎文哉尚之戲曰可改為耶耶乎文哉(呉蜀之人/呼父為爺)¶
絢捧手對曰尊者之名安得為戲亦可道草翁之風必¶
舅(論語云草上之風必偃翁即絢/外祖何尚之舅即尚之子偃也)¶
　　魏市人¶
<pb:KR3j0185_WYG_023-67a>¶
後魏孝文帝時諸王及貴臣多服石藥皆稱石發乃有¶
熱者非富貴者亦云服石發熱時人多嫌其詐作富貴¶
體有一人於市門前卧宛轉稱熱衆人競看同伴怪之¶
報曰我石發同伴人曰君何時服石今得石發曰我昨¶
市米中有石食之今發衆人大笑自後少有人稱患石¶
發者¶
　　王元景¶
北齊王元景為尚書性雖懦緩而每事機㨗有一奴名¶
<pb:KR3j0185_WYG_023-67b>¶
典琴嘗旦起令索食謂之解齋典琴曰公不作齋何故¶
常云解齋元景徐謂典琴曰我不作齋不得為解齋汝¶
作字典琴何處有琴可典¶
　　李勣¶
唐左司郎中封道𢎞身形長大而臀甚濶道𢎞將入閣¶
奏事英公李勣在後謂道𢎞曰封道𢎞你臋斟酌坐得¶
即休何須爾許大¶
　　令狐徳棻¶
<pb:KR3j0185_WYG_023-68a>¶
唐趙元楷與令狐徳棻從駕至陜元楷召徳棻同徃河¶
邊觀砥柱徳棻不去遂獨行及還徳棻曰砥柱共公作¶
何語荅曰砥柱附參承公徳棻應聲曰石不能言物或¶
憑焉時羣公以為佳對¶
　　崔行功¶
唐崔行功與敬播相逐播帶櫚木覇刀子行功問播云¶
此是何木播曰栟櫚木行功曰惟問刀子不問佩人¶
　　邊仁表¶
<pb:KR3j0185_WYG_023-68b>¶
唐四門助教𢎞綽與弟子邊仁表論議𢎞綽義理將屈¶
乃高聲大怒邊遂報曰先生聞義即怒豈曰𢎞𢎞又報¶
云我姓旣曰𢎞是事皆𢎞邊又應聲曰先生雖曰𢎞義¶
終不綽座下大笑𢎞竟被屈而歸¶
　　竇曉¶
唐竇曉形容短小眼大露睛樂彦偉身長露齒彦偉先¶
弄之云足下甚有功徳旁人怪問彦偉曰旣已短肉又¶
復精進豈不大有功徳竇即應聲荅曰公自有大功徳¶
<pb:KR3j0185_WYG_023-69a>¶
因何道曉人問其故竇云樂工小来長齋又問長齋之¶
意竇云身長如許口齒齊崖豈不是長齋衆皆大笑¶
　　羅刹鬼國¶
隋令盧思道聘陳陳主用觀世音語弄思道曰是何商¶
人賫持重寶思道即以觀世音語報曰忽遇惡風漂墮¶
羅刹鬼國陳主大慙¶
<pb:KR3j0185_WYG_023-70a>¶
　　絶倒録(朱暉/)¶
　　題桃符¶
游巡轄璉滑稽善嘲謔以吏職補官任袁州巡轄彼中¶
有王知縣者游初與之甚親狎後因杯酒失歡游怨之¶
值嵗除於庭榻二巨桃符題曰户封七縣家給千兵夜¶
始分游徃賀焉覬其囘謁而見也黎明王果来見所題¶
桃符笑指曰此非千文内一聨乎游曰是也王云七縣¶
者何謂游曰君知否内一縣被門下壊了王不懌而去¶
<pb:KR3j0185_WYG_023-70b>¶
　　老饕賦¶
老饕賦見于蘇文忠集中近有某應制者為擬老饕賦¶
雖近俳諧亦有所譏云賦曰齒刺脣揺心煎腹熬常眼¶
落於鐺銚每情動於㕑庖晨之興也掃半碗之豆粥飡¶
數甑之雪糕時方凛也盪二盃之卯酒從一早之醄醄¶
方投箸而捫腹一噯腐而心嘈嗟夫物理豈消兮初體¶
有偏人情可欲兮賔席難逃海味之去酒也而實憎於¶
小器非肉之不飽也而尤便於大爊蟹團臍而巨殻魚¶
<pb:KR3j0185_WYG_023-71a>¶
大子而多膠遇若人於春臺饗東家之大牢葢新舊宜¶
於和合而生熟異於烹炰飲福者則必覆醆歠醨者嘗¶
亦哺糟每嘗徧於市食終莫及於家肴切縁孟嘗之門¶
多喜不速之客大抵劉伶之宴悉尊洪量之豪易素得¶
於需卦物可足於蠐螬故先生之願遊者綺席深不戀¶
乎綈袍利嘴尖頭兮探鄉黨之吉凶尋香逐氣兮褏醵¶
金以遊遨旣盍簪而發笑何净盤而見嘲先生一笑而¶
起尋東司而上茅¶
<pb:KR3j0185_WYG_023-71b>¶
　　婢僕詩¶
唐李昌符婢僕詩二首其一云不論秋菊與春花箇箇¶
能重空腹茶無事莫教頻入庫總然閒物要些些曲盡¶
婢之情狀乃知古今如此¶
<pb:KR3j0185_WYG_023-72a>¶
　　唾玉集(喻文豹/)¶
　　星日¶
嚴君平在蜀持五行看者人臣則勉之以忠人子則勸¶
之以孝後世或取於日或寓於星生旺百端誠為可鄙¶
如漢髙祖入闗三百人封侯隨趙括四十萬皆坑之漢¶
兵無一名行衰絶運趙兵無一人在生旺者此理又何¶
為解昔軍校與趙韓王同年月日生若王有一大遷除¶
軍校有一大責罰有小遷轉則軍挍微有譴訶此又不¶
<pb:KR3j0185_WYG_023-72b>¶
知以何而取大抵人事盡則天理見烏可徒信術者而¶
預生妄喜¶
　　天子為座主¶
馬涓字巨濟為狀元乃劉元城取涓不循門生之禮曰¶
省試有主文故稱門生殿試朝天子為座主豈可為它¶
人門生器之大服¶
　　木姓¶
木尚書待問癸未年為狀元仁宗問木姓出何代對曰¶
<pb:KR3j0185_WYG_023-73a>¶
容臣追思故永嘉有魑魅魍魎似魁之誚文豹謂子貢¶
姓端木思即木姓如諸葛司馬夏侯皆分為兩姓¶
　　登科後解嘲¶
詹乂登科解嘲讀盡詩書五六担老来方得一青衫家¶
人問我年多少五十年前二十三¶
　　荆公捨宅¶
荆公嘗署中與明道先生語公子雱囚首跣足手持婦¶
人冠出問何事公曰新法為人沮雱箕踞坐大言曰梟¶
<pb:KR3j0185_WYG_023-73b>¶
韓琦富弼頭于市則法行矣雱卒公恍見其荷鐵枷如¶
重囚乃捨宅為半山寺¶
　　行令¶
東坡先生嘗行一令以兩卦名証一故事一人云孟嘗¶
門下三千客大有同人一人云光武兵渡滹沱河未濟¶
旣濟一人云劉寛婢羮汙朝衣家人小過先生云牛僧孺¶
父子犯罪先斬小畜後斬大畜蓋為荆公發也¶
　　嘲謔¶
<pb:KR3j0185_WYG_023-74a>¶
漁隠藂話云朝廷常遣使髙麗後一僧伴宴㑹中行令¶
曰張良項羽爭一傘良曰凉傘羽曰雨傘我使曰許由¶
晁錯爭一瓢由曰油葫蘆錯曰醋葫蘆¶
　　常談出處¶
常談習熟多有不知出處但存方寸地留與子孫耕此¶
賀知章詩近水樓臺先得月向陽花木易為春杭州廵¶
撿蘇麟上太守范文正公求薦詩¶
　　棋詩¶
<pb:KR3j0185_WYG_023-74b>¶
蔡州褒信縣有一道士工棋常饒人先自為詩曰爛柯¶
仙客妙通神一局曾經幾度春自出洞来無敵手得饒¶
人處且饒人¶
　　捩鼻目¶
太宗子元儼有威聲號八大王有人謁張乖崖投丞相¶
及給事書皆納之袖中無語及八大王書乃曰捩鼻目¶
　　拒馬¶
光禄大夫門外則施行馬闤闠顔延之云闤闠市巷門¶
<pb:KR3j0185_WYG_023-75a>¶
也¶
　　市廛¶
揚子有田一廛言有百畆之居市井者古者鄉田同一¶
井¶
　　俗語切脚字¶
俗語切脚字勃籠蓬字勃藍盤字突落鐸字窟陀窠字¶
黯頼壊字骨露錮字屈攣圈字鶻盧蒲字突郎唐字突¶
欒團字吃落角字只零精字不丁兵字即釋典所用合字¶
<pb:KR3j0185_WYG_023-75b>¶
　　西方公據¶
哲宗問左右蘇軾儭朝章者何服對曰道衣南行時帶¶
一軸彌陀曰此軾生西方公據也¶
　　䕶法論¶
張商英字天覺號無盡嘗見梵冊整齊嘆吾儒之不若¶
夜執筆妻向氏問何作曰欲作無佛論向曰旣曰無又¶
何論公駭其言而止後閲藏經翻然有悟乃作䕶法論¶
　　聖節僧人升座¶
<pb:KR3j0185_WYG_023-76a>¶
徳宗每年生日令僧道及給事中等官大論麟徳殿相¶
與問難賚賜有差時以為上儀白樂天有三教論衡我¶
朝聖節昇座本於此¶
<pb:KR3j0185_WYG_023-77a>¶
　　辨疑志(陸長源/)¶
　　聖姑棺¶
呉郡太湖中聖姑棺在洞庭山中有聖姑寺并祠其棺¶
在祠中俗傳聖姑死山中已數百年其貌如生逺近求¶
賽嵗獻衣服粧粉不絶又有人欲得觀者巫秘密云慎¶
不可若開便有風雨之變村閭皆䖍事之無敢窺者巫¶
又妄傳云有見者衣裝儼然一如生人大厯中福建觀¶
察使李照之子七郎者性情狂肆恃勢不懼程法因率¶
<pb:KR3j0185_WYG_023-77b>¶
奴輩啟觀棺中惟朽骨骸而已亦無風雨之變¶
　　陜州鐵牛¶
陕州城南有鐵牛出土數尺大如五六斗鐵上有兩穴¶
世人稱是鐵牛鼻又河址道觀中有一條出云是鐵牛¶
尾俗傳陕州北臨大河無此牛即城不復立河東楊諫¶
立碑以頌之上元中衛伯玉為陕州刺史發卒掘土以¶
觀鐵牛之勢纔深二丈許其鐵即絶更無根系遂却於¶
舊處以土揜之¶
<pb:KR3j0185_WYG_023-78a>¶
　　石老化鶴¶
幽州石老者賣藥為業年八十忽然腹大十餘日全不¶
下食飲水而已其夕猶扶持而行比明其子號泣叫四¶
隣云適来有兩白鶴入我父室中吾父亦化為白鶴同¶
飛去遂指雲中白鶴擗地號叫頃之人異而觀之皆焚¶
香跪拜節度使李懐山及兵馬使朱希采驗見室中有¶
穿紙格出入處徧問邑人四隣皆言石老化為白鶴飛¶
去翔翥雲間移時節度使賜石老子米一百石絹一百¶
<pb:KR3j0185_WYG_023-78b>¶
疋逺近傳石老得仙太清宫道士段常者續仙傳備載¶
石老得升仙事月餘其子與隣人爭鬭官中推鞫乃為¶
絹不平云石老病乆其夕奄然將終其子以木貫大石¶
縛父屍沈於桑乾河水妄指雲中白鶴是父州縣復差¶
人檢兼於所沈處撈漉得屍懐山怒遂杖殺其子里伍¶
節級科次瘞其石老死屍¶
　　女媧墓¶
潼闗北大河中有灘出水可三二尺灘上有一樹古老¶
<pb:KR3j0185_WYG_023-79a>¶
相傳云本女媧墓女媧鍊石補天缺斷鼇以立地維故¶
墓在大河中水髙與髙水下與下葢神之所扶持也於¶
今數千年矣立祠於岸載在祀典天寶十二載秋霖雨一¶
百日河水泛溢其灘遂被洪水衝沒至今無遺跡乃知¶
向說皆謬耳¶
　　泰伯¶
呉閶門外有泰伯廟徃来舟船求賽者常溢謂廟東又¶
有一宅中有塑像云是泰伯三郎里人祭時巫祝云若¶
<pb:KR3j0185_WYG_023-79b>¶
得福請泰伯買牛造華葢其如泰伯輕天下以讓之而¶
適於勾呉豈有顧一牛一葢而為人致福哉又按泰伯¶
傳泰伯無嗣立弟仲雍泰伯三郎不知出何邪¶
<pb:KR3j0185_WYG_023-80a>¶
　　開城録(李石/)¶
　　池底鋪錦¶
文宗論徳宗奢靡云聞得禁中老宫人每引泉先于池¶
底鋪錦王建宫詞曰魚藻宫中鎖翠娥先皇行處不曾¶
過只今池底休鋪錦菱角鷄頭積漸多是也¶
　　辨水¶
李徳裕居廟廊日有親知奉使于京口李曰還日金山¶
下揚子江中泠水與取一壺来其人舉棹日醉而忘之泛¶
<pb:KR3j0185_WYG_023-80b>¶
舟上石城下方憶乃汲一瓶於江中歸京獻之李公飲¶
後嘆訝非常曰江表水味有異於頃嵗矣此水頗似建¶
業石城下水其人謝過不敢隠也¶
　　齊雲¶
昭宗乾寧三年鳳翔李茂貞欲搆難犯于神京上欲幸¶
太原行止渭北華州韓建迎歸郡中上鬱鬱不樂時登¶
城西齊雲眺望明年秋製菩薩蠻詞二首以寄思云¶
　　琵琶¶
<pb:KR3j0185_WYG_023-81a>¶
韋應物為蘇州刺史有屬官因建中亂得國手康崑崙¶
琵琶至是送官表奏入内¶
　　悮稱名¶
文宗對翰林諸學士因論前代文章裴舍人素數稱陳¶
拾遺名栁舍人璟目之裴不覺上顧栁曰陳字伯玉近¶
亦多以字行¶
<pb:KR3j0185_WYG_023-82a>¶
　　原化記(皇甫氏/)¶
　　江東客馬¶
頃嵗江東有一客常乗一馬頗有重性客常于飲處醉¶
甚獨乗馬至半路沈醉從馬上倚著一樹而睡久不動¶
直至五更客奴尋覓方始扶策而馬當時倒地久乃能¶
起病十餘日方愈此人無何以馬賣與宣州館家經二¶
年客後得一職奉使至宣州知馬在焉請乗此馬此馬¶
索視良久知本主也旣乗遂躍此人於地踐齧頗甚衆¶
<pb:KR3j0185_WYG_023-82b>¶
救乃免意恨其賣巳也¶
　　螺婦¶
義興呉堪為縣吏家臨荆溪忽得大螺已而化女子號¶
螺婦縣令聞而求之堪不從乃以事虐堪曰今要蝦䗫¶
毛鬼臂二物不獲致罪堪語螺婦即致之令乃謬語曰¶
更要禍斗堪又語螺婦婦曰此獸也須㬰牽至如犬而¶
食火糞以為火令以火試之忽遺糞燒縣宇令及一家¶
皆焚死焉¶
<pb:KR3j0185_WYG_023-83a>¶
　　以珠易餅¶
賀知章嘗謁賣藥王老問黄白術持一大珠遺之老人¶
得珠即令易餅與賀食賀心念寶珠何以市餅口不敢¶
言老叟乃曰慳吝未除術何由成¶
<pb:KR3j0185_WYG_023-84a>¶
　　蠡海録(王逵/)¶
諺云月如仰瓦不求自下月如張弓少雨多風葢月有¶
九行月行八道青白赤黑各二道皆出入于黄道之中¶
故曰九行道不中而過南則為陽道道不中而過北則¶
為隂道行陽道則旱行隂道則潦月借日為光月生如仰¶
瓦則行隂道如張弓則行陽道也明矣¶
雪者雨之凝也因髙而寒極故雨凝而為雪也其雨雪¶
相雜者雲有髙低之異也低者則為雨高者則為雪¶
<pb:KR3j0185_WYG_023-84b>¶
夫潮之生必自東而起其故何也葢百川之水盡皆東¶
赴及其氣之至也潮從東起者返本之義存焉然東方¶
卯辰之位卯為升氣之盛辰為龍變之鄉是以潮起于¶
東不在于他方也¶
人之水溝穴在鼻下口上一名人中蓋居人身天地之¶
中也天氣通于鼻地氣通于口天食人以五氣鼻受之¶
地食人以五味口受之穴居其中故名之曰人中或曰¶
人有九竅自人中已上者皆兩自人中以下者皆一若¶
<pb:KR3j0185_WYG_023-85a>¶
天地交泰之義者則鑿矣¶
禽獸之音偏於一故無智雖有智亦偏於一巧舌縦多轉¶
聲亦不具五音也人之音外配五行内應五臟各無欠¶
缺故人為萬物之靈也¶
人之手心抓而不痒人之足心抓之即痒者何也蓋人¶
手心通心氣心屬火喜動故不痒人足心通腎氣腎屬¶
水喜静故痒¶
鳥之咮方者趾方近于隂故夜不眠而能飛鳴鳥之咮¶
<pb:KR3j0185_WYG_023-85b>¶
尖者趾尖純于陽故夜宿而不能飛鳴鳥咮尖而能夜¶
飛鳴者色純于隂也若鴉頸旣白而不純故夜不能飛¶
鳴也¶
䑕之前爪四指隂也後爪五指陽也故為隂陽之始終¶
龜之前後爪亦同于䑕故為隂陽之大用或曰䑕前四¶
後五四時五行也龜前五後四五湖四海也¶
飛禽為陽皆食果榖得天陽之氣也走獸為隂皆食芻¶
藁得地隂之氣也¶
<pb:KR3j0185_WYG_023-86a>¶
或問曰獸有尿禽無尿何也荅曰獸得隂數隂數無始¶
為無上故無翼禽得陽數陽數無終為無下故一竅而¶
無尿也¶
五行惟火無定著由木而見形依土而附質因金而顯¶
性遇水而作聲¶
水火乃隂陽之極坎離之象著坎内含一陽生氣也故¶
水中能容物離中含一隂死氣也故火中不能容物¶
斸土始則重燥則輕伐木始則重槁則輕是知形附質¶
<pb:KR3j0185_WYG_023-86b>¶
則重形離質則輕水附土液附木乃重生則重也水離¶
土液離木乃輕絶則輕矣¶
或問海錯生鹹鹵而其味每淡及獲之醃浸以鹽其味¶
即鹹矣其理何在荅曰生氣臨之者常死氣臨之者變¶
生生氣也死死氣也故海錯在海皆淡及其離海鹽醃¶
之即鹹生則氣血行故味不入死則氣血凝故味能入¶
梓潼文昌帝君從者曰天聾曰地啞蓋帝君不欲人之聰¶
明盡用故假聾啞以寓意且夫天地豈可以聾啞哉¶
<pb:KR3j0185_WYG_023-87a>¶
紫色乃水火隂陽相交既濟流通之義也故天垣曰紫¶
宫又曰紫微者紫宫微妙之所也是以天子之居亦曰¶
紫宸面南拱北之情合矣¶
凡草木經牛噉之餘必重茂經羊噉之餘必悴槁諺有¶
之曰牛食如澆羊食如燒信夫是葢生殺之氣致然也¶
<pb:KR3j0185_WYG_023-88a>¶
　　澄懐録(袁桷/)¶
陶靖節為柴桑令劉遺民亦作柴桑令白香山宿西林寺¶
詩云木落天晴山翠開愛山騎馬入山来心知不及柴¶
桑令一宿西林却便回註柴桑令劉遺民也¶
花木譜云越中牡丹開時賞者不問親踈謂之看花局¶
澤國此月多有輕隂微雨謂之養花天¶
河間獻王徳從民得書必為好寫與之留其真本仍金¶
帛賜以招之¶
<pb:KR3j0185_WYG_023-88b>¶
揚子撰法言蜀人齎十萬錢願載一名子雲不聽以富¶
人無義正如圏中之鹿欄中之牛安得妄載¶
韓熙載云花宜香故對花焚香有風味相和其妙不可¶
言者木樨宜龍腦酴釄宜沈水蘭宜四絶含笑宜麝薝¶
蔔宜檀¶
終南山五老洞碑記墨菊其色如墨古用其汁以書字¶
東坡云爛蒸同州羊灌以杏酪食之以匕不以筯南都¶
撥心麵作槐葉温淘糝以襄邑抹猪炊共城香稻薦以¶
<pb:KR3j0185_WYG_023-89a>¶
蒸子鵝呉興庖人鮓松江鱸鱠旣飽以廬山康王谷水¶
烹曾坑鬭品少焉解衣仰卧使人誦赤壁前後賦亦大¶
快事¶
郭文在山間有石榴楊梅等花為樵牧所傷文賣簪沽¶
酒以澆花樹人問之曰為二子洗瘡止痛¶
皇甫亮三日不上省文宣親詰其故亮曰一日雨一日¶
醉一日病酒¶
衛濟川養六鶴日以粥飲啖之三年識字濟川檢書皆¶
<pb:KR3j0185_WYG_023-89b>¶
使鶴銜取之無差¶
陸羽譔懐素傳踈放不拘細行飲酒以養性草書以暢¶
志貧無紙乃種蕉葉萬餘株以供揮灑人問之曰吾種¶
紙耳¶
李琰之曰吾好讀書非求身後之名但異見異聞心之¶
所願是以孜孜摉討欲罷不能豈為聲名勞七尺也¶
孫蔚家世好學藏書七千餘卷逺近来讀者恒百餘人¶
蔚為辦衣食¶
<pb:KR3j0185_WYG_023-90a>¶
白氏金鎖云書冊以竹漆為糊逐葉微攤不惟可以久¶
存字畫兼紙不生毛百年如新此宫中法也¶
李華燒三城絶品炭以龍腦褁芋魁煨之撃爐曰芋魁¶
遭遇矣¶
中宗朝韋武間為雅會各㩦名香比試優劣名曰鬭香¶
韋温挾椒塗所賜常獲魁¶
漢張竦以列侯居長安貧無賔客時好事者從之質疑¶
問事論道說書¶
<pb:KR3j0185_WYG_023-90b>¶
鄧禹内文明篤行淳備事母孝子十三人各使守一藝¶
修整閨門教養子孫皆可為後世法¶
坡老性好睡嘗宿臨安净土寺有平生睡不足急掃清¶
風宇句¶
東晉謝太傅墓碑但樹貞石初無文字葢重難製述之¶
意也¶
蘇黄門云人生逐日胸次須出一好議論若飽食煖衣¶
惟利欲是念何以自别于禽獸¶
<pb:KR3j0185_WYG_023-91a>¶
李贊皇云花木以海為名者悉從海外來¶
虞伯生與朱萬初帖云深山髙居爐香不可缺退休之¶
久佳品乏絶人為取老松栢根枝葉實共擣之斫松肪¶
羼和之每焚一丸足助清苦¶
山林窮四和香以荔枝殻甘蔗滓乾栢葉黄連和焚又¶
加松毬棗核梨核皆妙¶
古人藏書辟蠧用芸芸香草也今人謂之七里香葉類¶
豌豆作小叢生南人採置席下能去蚤虱¶
<pb:KR3j0185_WYG_023-91b>¶
永徽中定州僧欲寫華嚴經先以沈香種楮樹取以造¶
紙¶
蘇晉作曲室為飲名酒窟地上每一塼鋪酒一甌計塼¶
五萬枚晉日率友朋次第飲之取盡而已¶
淵明得太守送酒多以舂秫水雜投之曰少延清歡¶
滕達道蘇浩然吕行甫暇日研墨水數合弄筆之餘便¶
啜飲之¶
蔡君謨嗜茶老不能飲但把玩而已¶
<pb:KR3j0185_WYG_023-92a>¶
唐詢字彦猷好蓄硯客至輒出而玩之有硯録三卷行¶
於世¶
眉州象耳山上有李白留題云夜来月下卧醒花影零¶
亂滿人襟袖疑如濯魄氷壺也¶
揚雄草𤣥硯如今制去其圭角汾水王通廟中有通隋¶
時續六經所磨硯¶
栁下季死妻自誄門人不能損一字¶
異物志云廣南以竹為硯¶
<pb:KR3j0185_WYG_023-92b>¶
韋絢曰孔明所止獨種蔓菁者取其出甲便可生㗖葉¶
舒可煑食久居隨以滋長棄去不惜囘則易尋而採之¶
冬有根可劚食比諸蔬屬其利為溥¶
武林筲箕泉出赤山之隂合于惠因澗元末黄大癡卜¶
居泉上¶
黄魯直晩年懸東坡像于室中每早衣冠薦香肅揖甚¶
敬或以同時相上下為問則離席驚避曰庭堅望蘇公¶
門弟子耳安敢失其序¶
<pb:KR3j0185_WYG_023-93a>¶
蘇子容聞人語故事必令人檢出處司馬温公聞人言¶
新事即便抄録且必記所言之人故當時謂古事莫語¶
子容今事莫告君實¶
張旭嗜酒每大醉狂呼走乃下筆或以頭濡墨而書旣¶
醒自視以為神¶
挿梅每旦當刺以湯挿芙蓉當以沸湯閉以葉少頃挿¶
蓮當先花而後水挿梔子當削枝而磓破挿芍藥牡丹¶
及蜀葵萱草之類皆當燒枝則盡開¶
<pb:KR3j0185_WYG_023-93b>¶
李洛公資暇集云豹性潔善服氣雪霜雨霧慮汚其身¶
伏而不出是豹伏之義¶
蔡君謨湯取嫩而不取老葢謂團餅茶發耳今旗芽鎗¶
甲湯不足則茶神不透茶色不明故茗戰之㨗尤在五¶
沸¶
東坡遇天色明暖筆硯和暢便作草書數紙非獨以適¶
意使百年之後與同志者有以發之也¶
凡香湏入窨貴燥濕得宜也合和訖乾器收蠟紙封埋¶
<pb:KR3j0185_WYG_023-94a>¶
屋地下半月餘¶
前輩訪人不遇皆不書壁書壁自東坡始遇訪客坐久¶
候人未至則掃墨行¶
浄因禪師雪其壁倩文與可寫竹一枝云以代老漢說¶
法¶
董仲舒讀書不窺園者三年法真趙里皆歴年桓榮十¶
五年何休十七年¶
石能醒酒則李衛公平泉莊物也草能醒酒則開元興¶
<pb:KR3j0185_WYG_023-94b>¶
慶池南物也¶
元章有潔癖屋宇器具時一滌之盥手以銀方斛瀉水¶
于手已而兩手相拍乾不用巾拭客去則滌其坐榻¶
東臯雜録江南自春至初夏有二十四畨風信吕氏春¶
秋春之徳風風不信則花不成¶
种明逸嗜酒嘗種秫自釀曰空山清寂聊以養和自號¶
雲谿醉侯¶
顧渚湧金泉每嵗造茶時太守先祭拜然後水漸出造¶
<pb:KR3j0185_WYG_023-95a>¶
貢茶畢水稍減至供堂茶畢已減半矣太守茶畢遂涸¶
白樂天入闗劉禹錫正病酒禹錫乃餽菊苗虀蘆菔鮓¶
換取樂天六班茶二囊炙以醒酒¶
太湖石出洞庭西山生水中者佳牛僧孺家諸石以此¶
為甲¶
栁氏序訓云余家昇平里西堂書經子史皆有三本一¶
本紙墨籖束以鎮庫一夲長將披覽一本次者後生子¶
弟為業¶
<pb:KR3j0185_WYG_023-95b>¶
魏賈鏘令人乗小艇于黄河中接河源水以釀酒為崑¶
崙觴芳味絶倫¶
山齋之用秋采甘菊花貯以紅碁布囊作枕用能清頭¶
目去邪穢采蒲花如栁絮者&KR0827;鞭貯以方青囊作坐褥¶
或卧褥春則暴收甚温燠木棉不及也¶
有人收得虞永興與圓機書一紙剪開字字賣之礬卿¶
一字得麻一斗鶴口一字得銅硯一枚房邨一字得芋¶
千頭¶
<pb:KR3j0185_WYG_023-96a>¶
宋孫覿曰新第落成市聲不入耳俗軌不至門客至命¶
坐青山當户流水在左輒譚世事便當以大白浮之¶
　¶
　¶
　¶
　¶
　¶
　¶
<pb:KR3j0185_WYG_023-96b>¶
　¶
　¶
　¶
　¶
　¶
　¶
　¶
　說郛卷二十三下¶
