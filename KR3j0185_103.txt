# -*- mode: mandoku-view; -*-
#+TITLE: 說郛
#+DATE: 2015-08-24 23:26:55.629586
#+PROPERTY: ID KR3j0185
#+PROPERTY: BASEEDITION WYG    
#+PROPERTY: JUAN 卷一百三上
<pb:KR3j0185_WYG_103-1a>¶
欽定四庫全書¶
　説郛卷一百三上　　　　元　陶宗儀　撰¶
　　金漳蘭譜(趙時庚/)¶
予大父朝議彦自南康解印還里卜居築茅引泉植竹¶
因以為亭會宴乎其間得郡侯𫝊上伯成名其亭曰篔¶
簹世界又以其東架數椽自號趙翁書院回峯面勢依¶
山叠石盡植花木叢雜其間繁隂布地環列蘭花掩映¶
左右以為逰憩養疴之地予時尚少于其中尤好其花¶
<pb:KR3j0185_WYG_103-1b>¶
之香艶清馥者目不能捨手不能釋即詢其名黙而識¶
之是以酷愛之殆幾成癖粤自嘉定改元以後又聞數¶
品髙出於向時所植者予喜而求之故盡得其花之容¶
質無失封培愛養者之法而品第之殆今三十年矣然¶
未嘗與達者道暇日有朋友過予會詩琴棋之後翛然¶
而問之予則曰有是心矣即縷縷為之詳言友曰吁亦¶
開發後覺之一端也豈如一身可得而私何不示諸人¶
以廣𫝊耶予不得辭因集為一卷名曰金漳蘭譜欲以¶
<pb:KR3j0185_WYG_103-2a>¶
續前人牡丹荔枝譜之意云爾時紹定癸巳六月良日¶
澹齋趙時庚謹書¶
　　叙蘭容質第一¶
陳夢良　色紫每幹十二蕚花頭極大為衆花之冠至¶
若朝暉微照曉露暗濕則灼然騰秀亭然露竒斂膚傍¶
幹團圓四向婉媚嬌綽竚立凝思如不勝情花三片尾¶
如帶徹青葉三尺頗覺弱黯然而緑背雖似劍脊至尾¶
稜則軟薄斜撒粒許帶緇㝡為難種故人希得其真¶
<pb:KR3j0185_WYG_103-2b>¶
吳蘭　色深紫有十五蕚幹紫莢紅得所養則岐而生¶
至有二十蕚花頭差大色映人目如翔鸞翥鳳千態萬¶
狀葉則髙大剛毅勁節蒼然可愛¶
潘花　色深紫有十五蕚幹紫圓匝齊整疎密得宜疎¶
不露幹密不簇枝綽約作態窈窕逞姿真所謂艶中之¶
艶花中之花也視之愈久愈見精神使人不能捨去花¶
中近心處色如吳紫艶麗過於衆花葉則差小於吳峭¶
直雄健衆莫能及其色特深¶
<pb:KR3j0185_WYG_103-3a>¶
仙霞　乃潘氏西山於仙霞嶺得之故更以為名¶
趙十四　色紫有十五蕚初萌甚紅開時若晩霞燦日¶
色更晶明葉深紅者合於沙土則勁直肥聳超出群品¶
亦云趙師博蓋其名也¶
何蘭　紫色中紅有十四蕚花頭倒壓亦不甚緑¶
　　品外之竒¶
金稜邊　色深紫有十二萼出於長泰陳家色如吳花¶
片則差小幹亦如之葉亦勁健所可貴者葉自尖處分¶
<pb:KR3j0185_WYG_103-3b>¶
二邊各一線許直下至葉中處色映日如金線其家寳¶
之猶未廣也¶
　　白蘭甲¶
濟老　色白有十二蕚標致不凡如淡裝西子素裳縞¶
衣不染一塵葉似施花更能髙一二寸得所養則岐而¶
生亦號一線紅¶
竈山　有十五蕚色碧玉花枝開體膚鬆美顒顒昂昂¶
雅特閑麗真蘭中之魁品也每生並蒂花榦最碧葉緑¶
<pb:KR3j0185_WYG_103-4a>¶
而痩薄開生子蒂如苦蕒菜葉相似俗呼為緑衣郎¶
黄殿講　號為碧玉榦西施花色微黄有十五蕚合并¶
榦而生計二十五蕚或迸於根美則美矣每根有萎葉¶
朶朶不起細葉最緑肥厚花頭似開不開榦雖髙而實¶
痩葉雖勁而實柔亦花中之上品也¶
李通判　色白十五蕚峭特雅淡追風浥露如泣如訴¶
人愛之或類鄭花則減一頭地位¶
葉大施　花劍脊最長真花中之上品惜乎不甚勁直¶
<pb:KR3j0185_WYG_103-4b>¶
恵知客　色白有十五蕚賦質清癯圑簇齊整或向背¶
嬌柔痩潤花英淡紫片尾凝黄葉雖緑茂細而觀之但¶
亦柔弱¶
馬大同　色碧而緑有十二蕚花頭微大間有向上者¶
中多紅暈葉則髙聳蒼然肥厚花榦勁直及其葉之半¶
亦名五暈絲上品之下¶
鄭少舉　色白有十四蕚瑩然孤潔極為可愛葉則修¶
長而痩散亂所謂蓬頭少舉也亦有數種只是花有多¶
<pb:KR3j0185_WYG_103-5a>¶
少葉有軟硬之别白花中能生者無出於此其花之資¶
質可愛為百花之翹楚者¶
黄八兄　色白有十二蕚善於抽榦頗似鄭花惜乎榦¶
弱不能支持葉緑而直¶
周染花　色白十二蕚與鄭花無異但榦短弱耳¶
夕陽紅　花有八蕚花片凝尖色則凝紅如夕陽返照¶
觀堂主　花白有七蕚花聚如簇葉不甚髙可供婦女¶
時粧¶
<pb:KR3j0185_WYG_103-5b>¶
名第　色白有五六蕚花似鄭葉最柔軟如新長葉則¶
舊葉随換人多不種¶
弱脚　只是獨頭蘭色緑花大如鷹爪一榦一花髙二¶
三寸葉痩長二三尺入臘方花薫馥可愛而香有餘¶
魚魫蘭　十二蕚花片澄澈宛如魚魫采而沈之水中¶
無影可指葉頗勁緑此白蘭之竒品也¶
　　品蘭髙下第二¶
余嘗謂天下凡幾山川而支派源委於人迹所不至之¶
<pb:KR3j0185_WYG_103-6a>¶
地其間山坳石潭斜谷幽竇又不知其幾何多邁古之¶
修竹矗之危木雲烟覆護溪澗盤旋萬蘿蔽道陽暉不¶
燭泠然泉聲磊乎萬状隄圯之異則所産之多人賤之¶
蔑如也倐然輕采於樵牧之手而見駭然識者從而得¶
之則必擕持登髙岡涉長途欣然不憚其勞中心之所¶
好者不能以集凝而置之也其地近城百里淺小去處¶
亦有數品可取何必求諸深山窮谷每論及此徃徃啟¶
識者雅有不韙之誚毋乃地邇而氣殊葉萎而花蠧或¶
<pb:KR3j0185_WYG_103-6b>¶
不能得培植之三昧者耶是故花有深紫有淺紫有深¶
紅有淺紅與夫黄白緑碧魚魫金稜邊等品是必各因¶
其地氣之所鍾而然意亦随其本質而産之耶抑其皇¶
穹儲精景星慶雲隨光遇物而流形者也噫萬物之殊¶
亦天地造化施生之功豈予可得而輕議哉竊嘗私合¶
品第而數之以謂花有多寡葉有强弱此固其因所賦¶
而然也茍惟人力不到則多者從而寡之强者又從而¶
弱之使夫人何以知蘭之髙下其不誤人者幾希嗚呼¶
<pb:KR3j0185_WYG_103-7a>¶
蘭不能自異而人異之耳故必執一定之見物品藻之¶
則有淡然之性在况人均一心心均一見眼力所至非¶
可誣也故紫花以陳夢良為甲吳潘為上品中品則趙¶
十四何蘭大張青蒲統領陳八斜淳監糧下品則許景¶
初石門紅小張青蕭仲和何首座林仲孔莊觀成外則¶
金稜邊為紫花竒品之冠也白花則濟老竈山施花李¶
通判恵知客馬大同為上品所謂鄭少舉黄八兄周染¶
為次下品夕陽紅雲嶠朱花觀堂主青蒲名第弱脚王¶
<pb:KR3j0185_WYG_103-7b>¶
小娘者也趙花又為品外之竒¶
　　天下養愛第三¶
天不言而四時行百物生者何蓋嵗分四時生六氣合¶
四時而言之則二十四氣以成其嵗功故凡穹壤者皆¶
物也不以草木之微昆䖝之細而必欲各遂其性者則¶
在乎人因以氣候而生全之者也被動植者非其恩乎¶
及草木者非其仁乎斧斤以時入山林數罟不入汚池¶
又非其能全之者乎夫春為青帝回馭陽氣風和日暖¶
<pb:KR3j0185_WYG_103-8a>¶
蟄雷一震而土脉融暢萬彚藂生其氣則有不可得而¶
揜者是以聖人之仁則順天地以養萬物必欲使萬物¶
得遂其夲性而後己故作臺太髙則衝陽太低則隠風¶
前宜面南後宜背北蓋欲通南薫而障北吹也地不必¶
曠曠則有日亦不可狹狹則蔽氣右宜近林左宜近野¶
欲引東日而蔽西陽夏遇炎烈則䕃之冬逢沍寒則曝¶
之下沙欲疏疏則連雨不能淫上沙欲濡濡則酷日不¶
能燥至於挿引葉之架平䕶根之沙防蚯蚓之傷禁螻¶
<pb:KR3j0185_WYG_103-8b>¶
螘之穴去其莠草除其絲網助其新箆剪其敗葉此則¶
愛養之法也其餘一切窠䖝族類皆能蠧害並可除之¶
所以封植灌溉之法詳載于後¶
　　堅性封植第四¶
草木之生長亦猶人焉何則人亦天地之物耳閒居暇¶
日優游逸豫飲膳得宜以蘭而言之且一盆盈滿自非¶
六七載莫能至此皆由夫愛養之念不替灌溉之功愈¶
久故根與壤合然後森鬰雄健敷暢繁麗其葉蓋有得¶
<pb:KR3j0185_WYG_103-9a>¶
於自然而然者合焉欲分而拆之是裂其根荄易其沙¶
土况或灌溉之失時愛養之乖宜又何異於人之饑飽¶
則燥濕干之邪氣乘間入其榮衛則不免侵損所謂向¶
之寒暑適宜肥痩得時者此豈一朝一夕之所能仍舊¶
者也故必於寒露之後立冬以前而分之蓋取萬物得¶
歸根之時而其葉則蒼根則老故也或者於此時分一¶
盆吳蘭吝其盆之端正則不忍擊碎因剔出而根已傷¶
暨三年培植尤至困頓于今深以為戒欲分其蘭則須¶
<pb:KR3j0185_WYG_103-9b>¶
用碎其盆務在輕手擊之亦須緩緩解拆其交互之根¶
勿使有拔斷之失然後逐箆藂取出積年腐蘆頭只存¶
三年者每三箆作一盆盆底先用沙填之即以三箆藂¶
之互相枕籍使新箆在外作三方向却随其花之好肥¶
痩沙土從而種之盆面則以少許痩沙覆之以新汲水¶
一勺以定其根更有收沙曬之法此乃又分蘭之至要¶
者尚預於未分前半月取土篩去瓦礫之類曝令乾燥¶
或欲適肥則宜於淤泥沙可用使糞夾和曬之俟乾或¶
<pb:KR3j0185_WYG_103-10a>¶
復濕如此十度視其極燥更須篩過随意用蓋沙乃久¶
年流聚雜居隂濕之地而蘭之驟爾分拆失性假以陽¶
物助之則來年藂箆自長而與舊葉比肩此其効也夫¶
茍不知收曬之宜用彼積揜之沙或憚披曝必至羸弱¶
而黄葉者有之箆之不發者有之積有日月不知體察¶
其失愈甚候其已覺方始滌根易沙加意調䕶冀其能¶
復不亦後乎抑又知其果能復否如其稍可全活有幾¶
何時後而獲遂本質邪故為深愛惜之因併為之言曰¶
<pb:KR3j0185_WYG_103-10b>¶
與其於既損之後而欲復全生意寕若於未分之前而¶
必欲全其生意豈不省力今特將所宜沙土開列于後¶
陳夢良　用黄淨無泥痩沙種而忌用肥恐有腐爛之¶
失¶
吳蘭　潘蘭　用赤沙泥¶
何蘭　蒲統領　大張青　金稜邊　各用黄色麄沙¶
和泥更添些少赤沙泥種為妙¶
陳八斜　淳監糧　蕭仲和　許景初　何首座　林¶
<pb:KR3j0185_WYG_103-11a>¶
仲孔　莊觀成　乃下品任意用沙¶
濟老　施花　恵知客　馬大同　鄭少舉　黄八兄¶
　周染　宜溝壑中黑沙泥和糞壤種之¶
李通判　竈山　鄭伯善　魚魫　用山下流聚沙泥¶
種之¶
夕陽紅　以下諸品則任意栽種此封植之概論也¶
　　灌溉得宜第五¶
夫蘭自沙土出者各有品類然亦因其土地之宜而生¶
<pb:KR3j0185_WYG_103-11b>¶
長之故地有肥痩或沙黄土赤而瘠有居山之巔山之¶
岡或近水或附石各依而産之要在度其夲性何如爾¶
不可不謂其無肥痩也茍性不能别曰何者當肥何者¶
當痩强出己見混而肥之則好膏腴者因得所養之法¶
花則轉而繁葉則雄而徤所謂好痩者不因肥而腐敗¶
吾未之信也一陽生於子荄甲潛萌我則注而灌溉之¶
使藴諸中者稍獲强壯迨夫萌英迸沙髙未及寸許從¶
便灌之則戢然而卓簪暨南薫之時長養萬物又從而¶
<pb:KR3j0185_WYG_103-12a>¶
漬潤之則修然而髙鬰然而蒼蒼者精於感遇者也秋¶
八月之交驕陽方熾根葉失水欲老而黄此時當以濯¶
魚肉水或穢腐水澆之過時之外合用之物随宜澆注¶
使之暢茂亦以防秋風肅殺之患故其葉弱拳拳然抽¶
至出冬至而極夫人分蘭之次年不發花者蓋恐泄其¶
氣則葉不長爾凡善於養花切須愛其葉葉聳則不慮¶
其花不發也¶
　　紫花¶
<pb:KR3j0185_WYG_103-12b>¶
陳夢良極難愛養稍肥随即腐爛貴用清水澆灌則佳¶
也¶
潘蘭雖未能受肥須以茶清沃之冀得其本生地土之¶
性¶
吳花㸔來亦好肥種當灌溉以二月一度¶
趙花何蘭大張青蒲統領金稜邊半月一用其肥則可¶
淳監糧蕭仲和許景初何首座林仲孔莊觀成縱有太¶
過不及之失亦無大害於用肥之時當時沙上乾燥遇¶
<pb:KR3j0185_WYG_103-13a>¶
晩方始灌溉候曉以清水碗許澆之使肥膩之物得以¶
下積其根廣新來未發箆自無勾蔓逆上散亂盤盆之¶
患更能預以瓮缸之屬儲蓄雨水積久色緑者間或灌¶
之而其葉則浡然挺秀濯然而爭茂盈臺簇檻列翠羅¶
青縱無花開亦見雅潔¶
　　白花¶
濟老施花恵知客馬大同鄭少舉黄八兄周染愛肥一¶
任灌溉¶
<pb:KR3j0185_WYG_103-13b>¶
李通判竈山鄭伯善肥在六之中四之下又朱蘭亦如¶
之¶
魚魫蘭質本瑩潔不須以穢膩之物澆之¶
夕陽紅雲嶠青蒲觀堂主名弟弱脚肥痩任意亦當觀¶
其沙土之燥晩則灌注曉則清水澆之儲蓄雨水沃之¶
令其色緑為妙¶
恵知客等蘭用河沙嵌去泥塵夾糞蓋泥種底用麄沙¶
和糞方妙¶
<pb:KR3j0185_WYG_103-14a>¶
鄭少舉用糞蓋泥和便晒乾種之上面用紅泥覆之¶
竈山用糞壤泥及河沙内用草鞋屑鋪四圍種之累試¶
甚佳大凡用輕鬆泥皆可¶
濟老施花用糞及小便澆泥攤曬用草鞋屑圍種¶
<pb:KR3j0185_WYG_103-15a>¶
　　王氏蘭譜(㠪貴學/)¶
窓前有草濂溪周先生蓋達其生意是格物而非玩物¶
予及友龍江王進叔整暇於六籍書史之餘品藻百物¶
封植蘭蕙設客難而主其譜擷英於榦葉香色之殊得¶
韻於耳目口鼻之表非體蘭之生意不能也所禀既異¶
所養又充進叔資學亦如斯蘭野而巖谷家而庭堦國¶
有臺省随所置之其房無斁夫草可以㑹仁意蘭豈一¶
草云乎哉君子養徳於是乎在淳祐丁未孟春戊戌蒲¶
<pb:KR3j0185_WYG_103-15b>¶
陽葉大有序¶
萬物皆天地委形其物之形而秀者又天地之委和也¶
和氣所鍾為聖為賢為景星為鳯凰為芝草草有蘭亦¶
然世稱三友挺挺花卉中竹有莭而嗇花梅有花而嗇¶
葉松有葉而嗇香惟蘭獨併有之蘭君子也飡霞飲露¶
孤竹之清標勁柯端莖汾陽之清節清香淑質靈均之¶
潔操韵而幽妍而淡曽不與西施何郎等伍以天地和¶
氣香之也予嗜焉成癖志几之暇具於心服於身復於¶
<pb:KR3j0185_WYG_103-16a>¶
聲譽之間捜求五十品随其性質植之客有謂予曰此¶
身夲無物子何取以自累予應之曰天壤間萬物皆寄¶
爾耳聲之寄目色之寄鼻臭之寄口味之寄有耳目口¶
鼻而欲絶夫聲色臭味則天地萬物將無所寓其寄矣¶
若總其所以寄我者而為我有又安知其不我累耶客¶
曰然遂譜之淳祐丁未龍江王貴學進叔敬書¶
　　品第之等¶
涪翁曰楚人滋蘭九畹植蕙百畝蘭少故貴蕙多故賤¶
<pb:KR3j0185_WYG_103-16b>¶
予按夲草薫草亦名蕙草葉白蕙根曰薫十二畝為畹¶
百畝自是相等若以一榦數花而蕙賤之非也今均目¶
曰蘭天下深山窮谷非無幽蘭生於漳者既盛且馥其¶
色有深紫淡紫真紅淡紅黄白碧緑魚魫金錢之異就¶
中品第紫蘭陳為甲吳潘次之如趙如何如大小張淳¶
監粮趙長秦(峡州/邑名)紫蘭景初以下又其次而金稜邊為¶
紫袍竒品白蘭竈山為甲施花恵知客次之如李如馬¶
如鄭如濟老十九蕊黄八兄周染以下又其次而魚魫¶
<pb:KR3j0185_WYG_103-17a>¶
蘭為白花竒品其本不同如此或得其人或得其名其¶
所産之異其名又不同如此¶
　　灌溉之候¶
涪翁曰蘭蕙叢生蒔以沙石則茂沃以湯茗則芳予於¶
諸蘭非愛之太息使之碩而茂密而蕃蒔沃以時而已¶
一陽生於子根荄正穉受肥尚淺其澆宜薄南薫時來¶
沙土正漬嚼肥滋多其澆宜厚秋七八月預防氷霜又¶
以濯魚肉水或穢腐水停久反清然後澆之人力所至¶
<pb:KR3j0185_WYG_103-17b>¶
蓋不萌者寡矣¶
　　分拆之法¶
予於分蘭次年纔開花即剪去求養其氣而不泄爾未¶
分時前期月餘取合用沙去礫揚塵使糞夹和(鵝糞為/上他糞)¶
(勿/用)晒乾儲久逮寒露之後擊碎元盆輕手解拆去舊蘆¶
頭存三年之穎或三穎四穎作一盆舊穎内新穎外不¶
可太髙恐年久易隘不可太低恐根局不舒下沙欲疏¶
而通則積雨不漬上沙欲細則潤宜泥沙順性雖槖駝¶
<pb:KR3j0185_WYG_103-18a>¶
復生無易於此¶
　　泥沙之宜¶
世稱花木多品惟竹三十九種菊有一百二十種芍藥¶
百餘種牡丹九十種皆用一等沙泥惟蘭有差夢良魚¶
魫宜黄浄無泥痩沙肥則腐吳蘭仙霞宜麄細適宜赤¶
沙澆肥朱李竈山宜山下流聚沙濟老恵知客馬大同¶
大小鄭宜溝壑黒濁沙何趙蒲許大小張金稜邊則以¶
赤沙和泥種之自陳八斜夕陽紅以下任意用沙皆可¶
<pb:KR3j0185_WYG_103-18b>¶
須盆面沙燥方澆肥平常澆水亦如之而澆水時與澆¶
肥異肥以一年三次澆水以一月三次澆大暑又倍之¶
此封植之法受養之地靖莭菊和靖梅濂溪蓮皆識物¶
真性蘭性好通風故臺太髙沖陽太低隠風前宜向離¶
後宜背坎故迎南風而障北吹蘭性畏近日故地太狭¶
蔽氣太廣逼炎左宜近野右宜依林欲引東暘而避西¶
照炎烈廕之凝寒晒之蚯蚓蟠根以小便去之枯蝇㸃¶
葉以油湯拭之摘莠草去蛛絲一月之内凡數十週伺¶
<pb:KR3j0185_WYG_103-19a>¶
其側真怪識之橘逾淮為枳貉逾汶則死余每病諸蘭¶
肩載外郡取憐貴家既非土地之宜又失蒔養之法久¶
皆化而為茅故以得活萌貽諸同好君子倘如鄙言則¶
紉為裳揉為漿生意日茂奚九畹而止¶
　　紫蘭¶
陳夢良有二種一紫榦一白榦花色淡紫大似鷹爪排¶
釘甚踈壮者二十餘蕚葉深緑尾微焦而黄好濕惡燥¶
愛肥惡濁葉半出架而尚抽蕊幾與葉齊而未破昔陳¶
<pb:KR3j0185_WYG_103-19b>¶
承議得於官所而竒之陳夢良字也棄之鷄栅傍一夕¶
吐蕚二十五與葉俱長三尺五寸有竒人寳之曰陳夢¶
良諸蘭今年懶為子去年為父越去年為祖惟陳蘭多¶
缺祖所以價穹其葉森潔狀如劍脊尾焦衆蘭頂花皆¶
並俯惟此花獨仰特異於衆¶
吳蘭色深紫向吾得於龍岩(漳州/縣名)鉄礦山鉄叢石心而¶
婉媚葉之修緑冠諸品得所養則蕋岐生有二十餘蕚¶
性頗受肥亭亭特特隠然君子立乎其前初成翁本性¶
<pb:KR3j0185_WYG_103-20a>¶
有仙霞色深紫花氣幽芳勁操特莭榦葉與吳伯仲特¶
花深耳¶
趙十四即師博色淡壮者十四五蕚葉色深緑花似仙¶
霞葉之修勁不及之¶
何蘭壮者十四五蕚繁而低壓冶而倒披花色淡紫似¶
陳蘭芽花榦壮而何則痩陳葉尾焦而何則否或名潘¶
蘭有紅酣香醉之状經雨露則嬌困號醉楊妃不常發¶
似仙霞¶
<pb:KR3j0185_WYG_103-20b>¶
大張青色深紫壮者十三蕚資勁質真向北門張其姓¶
讀書岩谷得之花有二種大張花多小張花少大張榦¶
花俱紫葉亦肥痩勝小張慳於發花¶
蒲統領色紫壮者十數蕚淳熈間蒲統領引兵逐冦忽¶
見一所似非人世四周幽蘭欲摘而歸一老叟前曰此¶
蘭有神主之不可多摘取數穎而歸¶
陳八斜色深紫壮者十餘蕚發則盈盆花類大張青榦¶
紫過之葉緑而痩尾蒲下垂紫花中能生者為最間有¶
<pb:KR3j0185_WYG_103-21a>¶
一葉雙花¶
淳監粮色深紫多者十蕚叢生並葉榦曲花壮俯者如¶
想倚者如思葉髙三尺厚而且直其色尤紫大紫壮者¶
十四蕚出於長秦亦以邑名近五六載葉緑而茂花韵¶
而幽¶
許景初十二蕚者花色鮮紅凌晨浥露若素練輕茜玉¶
顔半酡榦微曲善於排飣葉頗散垂緑亦不深¶
石門紅其色紅壮者十二蕚花微而促色紅而淺葉雖¶
<pb:KR3j0185_WYG_103-21b>¶
麄亦不甚髙滿盆則生亦云趙蘭小張青色紅多有八¶
蕚淡於石門紅花榦甚短止供簪挿¶
蕭仲和色如褪紫多者十二蕚葉緑如芳茅其餘榦纎¶
長花亦離疎時人呼為花梯¶
何首座色淡紫壮者九蕚陳吳諸品未出人争愛之既¶
出其名亞矣¶
林仲孔色淡紫壮者九蕚花半開而下視葉勁而黄一¶
云仲美¶
<pb:KR3j0185_WYG_103-22a>¶
粉粧成色輕紫多者八蕚類陳八斜花與葉亦不甚都¶
茅蘭其色紫黯長四寸有竒壮者十六七蕚麄而俗人¶
鄙之是蘭結實其破如線絲絲片片随風飄地輕生夏¶
至抽箆春前開花¶
金稜邊出於長秦陳氏或云東郡迎春坊門王元善家¶
如龍溪縣後林氏花因火為王所得有十二三蕚幽香¶
凌桂勁莭方筠花似吳而差小其葉自尖處分為兩邉¶
各一線許夕陽返照恍然金色漳人寳之亦罕𫝊於外¶
<pb:KR3j0185_WYG_103-22b>¶
是以價髙十倍於吳陳目之為紫蘭竒品¶
　　白蘭¶
竈山色碧壮者二十餘蕚出漳浦昔有煉丹於深山丹¶
未成種其蘭於丹竈傍因名花如葵而間生並葉榦葉¶
花同色蕚齊修中有薤黄東野朴守漳時品為花魁更¶
名碧玉榦特以秋花故殿於紫蘭之後¶
濟老色微緑壮者二十五蕚逐瓣有一線紅暈界其中¶
餘絶髙花繁則榦不能制得所養則生紹興間僧廣濟¶
<pb:KR3j0185_WYG_103-23a>¶
修養窮谷有神人授數穎蘭在山隂久矣師今行果已¶
滿與蘭齊芳僧植之岩下架一脉之水溉焉人植而名¶
之又名一線紅以花中界紅脉若一線然榦花與竈山¶
相若惟竈山花開玉頂下花如落以此分其髙下此花¶
慳生蕊每嵗只生一¶
恵知客色潔白或向或背花英淡紫片尾微黄頗似施¶
蘭其葉最茂有三尺五寸餘¶
施蘭色黄壮者十五蕚或十六七蕚清操潔白聲氣薫¶
<pb:KR3j0185_WYG_103-23b>¶
香花頭頗大岐榦而生但花間未周下蕊半随葉深緑¶
壮而長冠於諸品此等種得之施尉¶
李通判色白壮者十二蕚葉有劍脊挺直而秀最可人¶
眼所以識蘭趣者不専㸔花正要㸔葉¶
鄭白羊色碧多者十五蕚岐生過之膚美體膩翠羽金¶
肩花若懶散下視其跗尤碧交秋乃花或又謂大鄭¶
鄭少舉色潔白壮者十七八蕚鄭得之雲霄葉勁曰大¶
鄭葉軟曰小鄭散亂蓬頭少舉葉硃花一生則盈盆引¶
<pb:KR3j0185_WYG_103-24a>¶
於齊葉三尺勁壮似仙霞¶
仙霞九十蕊色白鮮者如濯含者如潤始得之泰邑初¶
不為竒植之蕊多因以名花比李通判則過之¶
馬大同色碧壮者十二蕚花頭肥大瓣緑片多紅暈其¶
葉髙聳榦僅半之一名朱撫或曰翠微又曰五暈絲葉¶
散端直冠他種¶
黄八兄色潔白壮者十三蕚葉緑而直善於抽榦頗似¶
鄭花多猶荔之十八娘¶
<pb:KR3j0185_WYG_103-24b>¶
朱蘭得於朱僉判色黄多者十一蕚花頭似開倒向一¶
隅若䖝之蠧榦葉長而痩¶
周染色白壮者十數蕚葉與花俱類鄭而榦短弱(葉榦/長者)¶
(為少舉促而葉微黄者/為白羊榦短者為周花)¶
夕陽紅色白壮者八蕚花片雖白尖處微紅如夕陽返¶
照或謂産夕陽院東山因名¶
雲嶠色白壮者七蕚花大紅心隣於小張以所得之地¶
名葉深厚於小張清髙亦如之雲嶠海島之精寺也¶
<pb:KR3j0185_WYG_103-25a>¶
林郡馬其色緑出長泰壮者十三蕚葉厚而壮似施而¶
香過之¶
青蒲色白七蕚挺肩露頴似碧玉而葉低小僅尺有五¶
寸花尤白葉緑而小直而修¶
獨頭蘭色緑一花大如鷹爪榦髙二寸葉類麥門冬入¶
臘方薫馥可愛建浙間謂之獻嵗正一榦一花而香有¶
餘者山鄉有之間有雙頭涪翁以一榦一花而香有餘¶
者蘭也¶
<pb:KR3j0185_WYG_103-25b>¶
觀堂主色白七蕚榦紅花聚如簇葉不甚髙婦女多簮¶
之¶
名第色白七八蕚風韵雖亞以出周先生讀書林(先生/諱匡)¶
(物元和/進士榜)邦人以先生故愛而存之¶
魚魫蘭一名趙蘭十二蕚花片澄澈宛如魚魫采而沈¶
之水無影可指葉頗勁緑顛微曲焉此白蘭之竒品更有¶
髙陽蘭四明蘭¶
碧蘭始出於葉(興化/郡名)龜山院陳沈二仙修行處花有十¶
<pb:KR3j0185_WYG_103-26a>¶
四五蕚與葉齊修葉直而痩花碧而芳用紅沙種雨水¶
澆之莆中竒品或山石和泥亦宜之¶
翁通判色淡紫壮者十六七蕚葉最修長此泉州之竒¶
品宜赤泥和沙¶
建蘭色白而潔味芎而幽葉不甚長只近二尺許深緑¶
可愛最怕霜凝日晒則葉尾皆焦愛肥惡燥好濕惡濁¶
清香皎潔勝於漳蘭但葉不如漳蘭修長此南建之竒¶
品也品第亦多而予尚未造竒妙宜黒泥和沙¶
<pb:KR3j0185_WYG_103-26b>¶
碧蘭色碧壮者二十餘蕚葉最修長得於所養則蕚修¶
於葉花葉齊色香韻而幽長三尺五寸有餘更有一品¶
而花葉俱短三四寸許愛濕惡燥最怕烈日晒之不得¶
其夲性則腐爛此廣州之竒品也¶
<pb:KR3j0185_WYG_103-27a>¶
　　菊譜(范成大/)¶
　　定品¶
或問菊奚先曰先色與香而後態然則色奚先曰黄者¶
中之色土王季月而菊以九月花金土之應相生而相¶
得者也其次莫若白西方金氣之應菊以秋開則於氣¶
為鍾焉陳藏器云白菊生平澤花紫者白之變紅者紫¶
之變也此紫所以為白之次而紅所以為紫之次云有¶
色矣而又有香有香矣而後有態是其為花之尤者也¶
<pb:KR3j0185_WYG_103-27b>¶
或又曰花以艶媚為悦而子以態為後歟曰吾嘗聞於¶
古人矣妍卉繁花為小人而松竹蘭菊為君子安有君¶
子而以態為悦乎至於具香與色而又有態是猶君子¶
而有威儀也菊有名龍腦者具香與色而態不足者也¶
菊有名都勝者具色與態而香不足者也菊之黄者未¶
必皆勝而置於前者正其色也菊之白者未必皆劣而¶
列於中者次其色也雜羅香毬玉鈴之類則以瓌異而¶
升焉至於順聖楊妃之類轉紅受色不正故雖有芬香¶
<pb:KR3j0185_WYG_103-28a>¶
態度不得與諸花争也然余獨以龍腦為諸花之冠是¶
故君子貴其質焉後之視此譜者觸類而求之則意可¶
見矣¶
　花總數三十有五品以品視之可以見花之髙下以¶
　花視之可以知品之得失具列之如左云¶
　　龍腦第一¶
龍腦一名小銀臺出京師開以九月末類金萬鈴而葉¶
尖謂花上葉色類人間染鬱金而外葉純白夫黄菊有¶
<pb:KR3j0185_WYG_103-28b>¶
深淺色兩種而是花獨得深淺之中又其香氣芬烈甚¶
似龍腦是花與香色俱可貴也諸菊或以態度争先者¶
然標致髙逺譬如大人君子雍容雅淡識與不識固將¶
見而悦之誠未易以妖冶嫵媚為勝也¶
　　新羅第二¶
新羅一名玉梅一名倭菊或云出海外國中開以九月¶
末千葉純白長短相次而花葉尖薄鮮明瑩徹若瓊瑶¶
然花始開時中有青黄細葉如花蕋之状盛開之後細¶
<pb:KR3j0185_WYG_103-29a>¶
葉舒展乃始見其蕋焉枝正紫色葉青支股而小凢菊¶
類多尖闕而此花之蕋分為五出如人之有支股也與¶
花相映標韵髙雅似非尋常之比也然余觀諸菊開頭¶
枝葉有多少繁簡之失如桃花菊則恨葉多如毬子菊¶
則恨花繁此菊一枝多開一花雖有旁枝亦少雙頭並¶
開者正素獨立之意故詳紀焉¶
　　都勝第三¶
都勝出陳州開以九月末鵞黄千葉葉形圓厚有雙紋¶
<pb:KR3j0185_WYG_103-29b>¶
花葉大者每葉上皆有雙畫直紋如人手紋状而内外¶
大小重叠相次蓬蓬然疑造物者著意為之凢花形千¶
葉如金鈴則太厚單葉如大金鈴則太薄惟都勝新羅¶
御愛棣棠頗得厚薄之中而都勝又其最美者也余嘗¶
謂菊之為花皆以香色態度為尚而枝常恨麤葉常恨¶
大凡菊無態度者枝葉累之也此菊細枝少葉嫋嫋有¶
態而俗以都勝目之其有取于此乎花有淺深兩色蓋¶
初開時色深爾¶
<pb:KR3j0185_WYG_103-30a>¶
　　御愛第四¶
御愛出京師開以九月末一名笑靨一名喜容淡黄千¶
葉葉有雙紋齊短而闊葉端皆有兩闕内外鱗次亦有¶
瓌異之狀但恨枝榦差麤不得與都勝争先爾葉比諸¶
菊最小而青每葉不過如指面大或云出禁中因此得¶
名¶
　　玉毬第五¶
玉毬出陳州開以九月末多葉白花近蕋微有紅色花¶
<pb:KR3j0185_WYG_103-30b>¶
外大葉有雙紋瑩白齊長而蕋中小葉如剪茸初開時¶
有青殻久乃退去盛開後小葉舒展皆與花外長葉相¶
次倒垂而玉毬目之者以其有圓聚之形也枝榦不甚¶
麤葉尖長無刓闕枝葉皆有浮毛頗與諸菊異然顔色¶
標致固自不凡近年以來方有此夲好事者競求致一¶
二夲之直比于常菊蓋十倍焉¶
　　玉鈴第六¶
玉鈴未詳所出開以九月中純白千葉中有細鈴甚類¶
<pb:KR3j0185_WYG_103-31a>¶
大金鈴菊凡白花中如玉毬新羅形態髙雅出於其上¶
而此菊與之争勝故余特次二菊觀名求實似無愧焉¶
　　金萬鈴第七¶
金萬鈴未詳所出開以九月末深黄千葉菊以黄為正¶
而鈴以金為質是菊正黄色而葉有鐸形則於名實兩¶
無愧也菊有花宻枝偏者人間謂之鞍子菊實與此花¶
一種特以地脉肥盛使之然爾又有大萬鈴大金鈴蜂¶
鈴之類或形色不正比之此花特為竊有其名也¶
<pb:KR3j0185_WYG_103-31b>¶
　　大金鈴第八¶
大金鈴未詳所出開以九月末深黄有鈴者皆如鐸鈴¶
之形而此花之中實皆五出細花下有大葉承之每葉¶
之有雙紋枝與常菊相似葉大而疎一枝不過十餘葉¶
俗名大金鈴蓋以花形似秋萬鈴爾¶
　　銀臺第九¶
銀臺深黄萬銀鈴葉有五出而下有雙紋白葉開之初¶
疑與龍腦菊一種但花形差大且不甚香耳俗謂龍腦¶
<pb:KR3j0185_WYG_103-32a>¶
菊為小銀臺蓋以相似故也枝榦纎柔葉青黄而麤疎¶
近出洛陽水北小民家未多見也¶
　　棣棠第十¶
棣棠出西京開以九月末深黄雙紋多葉自中至外長¶
短相次如千葉棣棠状凡黄菊類多小花如都勝御愛¶
雖稍大而色皆淺黄其最大者若大金鈴菊則又單葉¶
淺薄無甚佳處唯此花深黄多葉大於諸菊而又枝葉¶
甚青一枝聚生至十餘朶花葉相映顔色鮮好甚可愛¶
<pb:KR3j0185_WYG_103-32b>¶
也¶
　　蜂鈴第十一¶
蜂鈴開以九月中千葉深黄花形圓小而中有鈴葉擁¶
聚蜂起細視若有蜂窠之状大抵此花似金萬鈴獨以¶
花形差小而尖又有細蕋出鈴葉中以此别爾¶
　　鵞毛第十二¶
鵞毛未詳所出開以九月末淡黄纎細如毛生於花蕚¶
上凡菊大率花心皆細葉而下有大葉氶之間謂之托¶
<pb:KR3j0185_WYG_103-33a>¶
葉今鵝毛花自内至外葉皆一等但長短上下有次爾¶
花形小於金萬鈴亦近年新花也¶
　　毬子第十三¶
毬子未詳所出開以九月中深黄千葉尖細重叠皆有¶
倫理一枝之杪聚生百餘花若小毬諸菊黄花最小無¶
過此者然枝青葉碧花色鮮明相映尤好也¶
　　夏金鈴第十四¶
夏金鈴出西京開以六月深黄千葉甚與金萬鈴相類¶
<pb:KR3j0185_WYG_103-33b>¶
而花頭痩小不甚鮮茂蓋以生非時故也或曰非時而¶
花失其正也而可置於上乎曰其香是也其色是也若¶
生非其時則係於天者也夫特以生非其時而置之諸¶
菊之上香色不足論矣奚以貴質哉¶
　　秋金鈴第十五¶
秋金鈴出西京開以九月中深黄雙紋重葉花中細蕋¶
皆出小鈴蕚中其蕚亦如鈴葉但比花葉短礦而青故¶
譜中謂鈴葉鈴蕚者以此有如蜂鈴状余頃年至京師¶
<pb:KR3j0185_WYG_103-34a>¶
始見此菊戚里相𫝊以為愛玩其後菊品漸盛香色形¶
態徃徃出此花上而人之貴愛寞落矣然花色正黄未¶
應便置菊之下也¶
　　金錢第十六¶
金錢出西京開以九月末深黄雙紋重葉似大金鈴而¶
花形圓齊頗類滴漏花(欄檻處處有亦名滴/滴金一名金滴子)人未識者¶
或以為棠棣菊或以為大金鈴但以花葉辨之乃可見¶
爾¶
<pb:KR3j0185_WYG_103-34b>¶
　　鄧州黄第十七¶
鄧州黄開以九月末單葉雙紋深於鵞黄而淺於鬰金¶
中有細葉出鈴蕚上形様甚似鄧州白但差小爾按陶¶
隠居云南陽酈縣有黄菊而白者以五月採今人間相¶
𫝊多以白菊為貴又採時乃以九月頗與古説相異然¶
黄菊味甘氣香枝榦葉形全類白菊疑乃𢎞景所記爾¶
　　薔薇第十八¶
薔薇未詳所出九月末開深黄雙紋單葉有黄細蕋出¶
<pb:KR3j0185_WYG_103-35a>¶
小鈴蕚中枝榦差細葉有支股而圓今薔薇有紅黄千¶
葉單葉兩種而單葉者差淡人間謂之野薔薇蓋以單¶
葉者爾¶
　　黄二色第十九¶
黄二色九月末開鵞黄雙紋多葉一花之間自有深淡¶
兩色然此花甚類薔薇菊惟形差小又近蕊多有亂葉¶
不然亦不辨其異種也¶
　　甘菊第二十¶
<pb:KR3j0185_WYG_103-35b>¶
甘菊生雍州川澤開以九月深黄單葉閭巷小人且能¶
識之固不待記而後見也然余竊謂古菊未有瓌異如¶
今者而陶淵明張景陽謝希逸潘安仁等或愛其香或¶
詠其色或採之於東籬或泛之於酒斚疑皆今之甘菊¶
花也夫以古人賦詠愛賞至於如此而一旦以今菊之¶
盛遂將棄而不取是豈仁人君子之於物哉故余特以¶
甘菊置於白紫紅菊三品之上其大意如此¶
　　酴醿第二十一¶
<pb:KR3j0185_WYG_103-36a>¶
酴醿出相州開以九月末純白千葉自中至外長短相¶
次花之大小正如酴醿而枝榦纎柔頗有態度若花葉¶
稍圓加以檀蕊真酴醿也¶
　　玉盆第二十二¶
玉盆出滑州開以九月末多葉黄心内深外淡而下有¶
濶白大葉連綴承之有如盆盂中盛花状然人間相𫝊¶
以為玉盆菊者大率金黄心碎葉初不知其得名之由¶
後請疑於識者始以真菊相示乃知物之見名於人者¶
<pb:KR3j0185_WYG_103-36b>¶
必有形似之實非講尋無倦或有所遺爾¶
　　鄧州白第二十三¶
鄧州白九月末開單葉雙紋白花中有細蕋出鈴蕚中¶
凡菊單葉如薔薇菊之類大率花葉圓宻相次(花葉即/花瓣也)¶
(非謂枝葉間之/花葉也餘倣此)而此花葉皆尖細相去稀疎然香比諸¶
菊甚烈而又正為藥中所用蓋鄧州菊潭所出爾枝榦¶
甚纎柔葉端有支股而長亦不甚青¶
　　白菊第二十四¶
<pb:KR3j0185_WYG_103-37a>¶
白菊單葉白花蕋與鄧州白相類但花葉差濶相次圓¶
宻而枝葉麤繁人未識者多謂此為鄧州白余亦信以¶
為然後劉伯紹訪得其真菊較見其意故譜中别開鄧¶
州白而正其名曰白菊¶
　　銀盆第二十五¶
銀盆出西京開以九月中花中皆細鈴比夏秋萬鈴差¶
疎而形色似之鈴葉之下别有雙紋白葉故人間謂之¶
銀盆者以其下葉正白故也此菊近出未多見至其茂¶
<pb:KR3j0185_WYG_103-37b>¶
肥得地則一花之大有若盆者焉¶
　　順聖淺紫第二十六¶
順聖淺紫出陳州鄧州九月中方開多葉葉比諸菊最¶
大一花不過六七葉而每葉盤叠凡三四重花葉空處¶
間有筒葉輔之大率花形枝榦類垂絲棣棠但色紫花¶
大爾余所記菊中惟此最大而風流態度又為可貴獨¶
恨此花非黄白不得與諸菊争先也¶
　　夏萬鈴第二十七¶
<pb:KR3j0185_WYG_103-38a>¶
夏萬鈴出鄜州開以五月紫色細鈴生於雙紋大葉之¶
上以時别之者以有秋時紫花故也或以菊皆秋生花¶
而疑此菊獨以夏盛按靈寳方曰菊花紫白又陶隠居¶
云五月採今此花紫色而開於夏時是其得時之正也¶
夫何疑哉¶
　　秋萬鈴第二十八¶
秋萬鈴出鄜州開以九月中千葉淺紫其中細葉盡為¶
五出鐸形而下有雙紋大葉承之諸菊如棣棠是其最¶
<pb:KR3j0185_WYG_103-38b>¶
大獨此菊與順聖過焉或云與夏花一種但秋夏再開¶
爾今人間起草為花多作此菊蓋以其瓌美可愛故也¶
　　繡毬第二十九¶
繡毬出西京開以九月中千葉紫花花葉尖濶相次聚¶
生如金鈴菊中鈴葉之狀大率此花似荔枝菊花中無¶
筒葉而蕚邊正平爾花形之大有若大金鈴菊者焉¶
　　荔枝第三十¶
荔枝枝紫出西京九月中開千葉紫花葉卷為筒(謂花/葉也)¶
<pb:KR3j0185_WYG_103-39a>¶
(凡菊鈴葉有五出皆如鐸鈴之形又有卷/生為筒無尖闕者故謂之筒葉他與此同)大小相間凡¶
菊鈴并蕋皆生托葉之上葉背乃有花蕚與枝相連而¶
此菊上下左右攅聚而生故俗以為荔枝者以其花形¶
正圓故也花有紅者與此同名而純紫者蓋不多爾¶
　　垂絲粉紅第三十一¶
垂絲粉紅出西京九月中開千葉葉細如茸攅聚相次¶
而花下亦無托葉人以垂絲目之者蓋以枝榦纎弱故¶
也¶
<pb:KR3j0185_WYG_103-39b>¶
　　楊妃第三十二¶
楊妃未詳所出九月中開粉紅千葉散如亂茸而枝葉¶
細小嫋嫋有態此實菊之柔媚為悦者也¶
　　合蟬第三十三¶
合蟬未詳所出九月末開粉紅筒葉花形細者與蕊雜¶
比方盛開時筒之大者裂為兩翅如飛舞狀一枝之杪¶
凡三四花然大率皆筒葉如荔枝菊有蟬形者蓋不同¶
爾¶
<pb:KR3j0185_WYG_103-40a>¶
　　紅二色第三十四¶
紅二色出西京開以九月末千葉深淡紅叢有兩色而¶
花葉之中間生筒葉大小相映方盛開時筒之大者裂¶
為二三與花葉相雜此茸茸然花心與筒葉中有青黄¶
紅蕋頗與諸菊相異然余怪桃花石榴川木𤓰之類或¶
有一株異色者每以造物之付受有不平歟抑將見其¶
巧歟今菊之變其黄白而為粉紅深紫固可怪而又一¶
株亦有異色並生者也是亦深可怪歟花之形度無甚¶
<pb:KR3j0185_WYG_103-40b>¶
佳處特記其異爾¶
　　桃花第三十五¶
桃花粉紅單葉中有黄蕊其色正類桃花俗以此名蓋¶
以言其色爾花之形度雖不甚佳而開於諸菊未有之¶
前故人視此菊如木中之梅焉枝葉最繁宻或有無花¶
者則一葉之大踰數寸也¶
　雜記¶
　　叙遺¶
<pb:KR3j0185_WYG_103-41a>¶
余聞有麝香菊者黄花千葉以香得名有錦菊者粉紅¶
碎花以色得名有孩兒菊者粉紅青蕚以形得名有金¶
絲菊者紫花黄心以蕊得名嘗訪於好事求於園圃既¶
未之見而説者謂孩兒菊與桃花一種又云種花者剪¶
掐為之至錦菊金絲則或有言其與别名非菊者若麝¶
香菊則又出陽翟洛人實未之見夫既已記之而定其¶
品之髙下又因𫝊聞附會而亂其先後之次是非余譜¶
菊之意故特論其名色列於記花之後以俟博物之君¶
<pb:KR3j0185_WYG_103-41b>¶
子證其謬焉¶
　　補意¶
余嘗怪古人之於菊雖賦詠嗟嘆嘗見於文詞而未嘗¶
説其花瓌異如吾譜中所記者疑古之品未若今日之¶
富也今遂有三十五種又嘗聞於蒔花者云花之形色¶
變易如牡丹之類嵗取其變者以為新今此菊亦疑所¶
變也今之所譜雖自謂甚富然捜訪所有未至與花之¶
變易後出則有待於好事者焉君子之於文亦闕其不¶
<pb:KR3j0185_WYG_103-42a>¶
知者斯可矣若夫掇擷治療之方栽培灌種之宜宜觀¶
於方册而問於老圃不待予言也¶
　　拾遺¶
黄碧單葉兩種生於山野籬落之間宜若無足取者然¶
譜中諸菊多以香色態度為人愛好剪鉏移徙或至傷¶
生而是花與之均賦一性同受一色俱有此名而能逺¶
近山野保其自然固亦無羨於諸菊也余嘉其大意而¶
収之又不敢雜置諸菊之中故特列之於後云¶
<pb:KR3j0185_WYG_103-43a>¶
　　菊譜後序¶
菊有黄白二種而以黄為正人於牡丹獨曰花而不名¶
好事者於菊亦但曰黄花皆所以珍異之故余譜先黄¶
而後白陶隠居謂菊有二種一種莖紫氣香味甘葉嫰¶
可食花微小者為真菊青莖細葉作蒿艾氣味苦花大¶
名苦薏非真也今吳下惟甘菊一種可食花細碎品不¶
甚髙餘味皆苦白花尤甚花亦大隠居論藥既不以此¶
為真後復云白菊治風眩陳藏器之説亦然靈寳方及¶
<pb:KR3j0185_WYG_103-43b>¶
抱朴子丹法又悉用白菊蓋與前説相牴牾今詳此惟¶
甘菊一種可食亦入藥餌餘黄白二花雖不可餌皆入¶
藥而治頭風則尚白者此論堅定無疑併著于後¶
　¶
　¶
　¶
　¶
　說郛卷一百三上¶
#+PROPERTY: JUAN 卷一百三下
<pb:KR3j0185_WYG_103-44a>¶
欽定四庫全書¶
　説郛卷一百三下　　　　元　陶宗儀　撰¶
　　菊譜序¶
草木之有花浮冶而易壊凡天下輕脆難久之物者皆¶
以花比之宜非正人達士堅操篤行之所好也然余嘗¶
觀屈原之為文香草龍鳳以比忠正而菊與菌桂荃蕙¶
蘭芷江蘺同為所取又松者天下嵗寒堅正之木也而¶
陶淵明乃以松名配菊連語而稱之夫屈原淵明實皆¶
<pb:KR3j0185_WYG_103-44b>¶
正人達士堅操篤行之流至於菊猶貴重之如此是菊¶
雖以花為名固與浮冶易壊之物不可同年而語也且¶
菊有異於物者凡花皆以春盛而實者以秋成其根柢¶
枝葉無物不然而菊獨以秋花悦茂於風霜揺落之時¶
此其得時者異也有花葉者花未必可食而康風子乃¶
以食菊仙又本草云以九月取花久服輕身耐老此其¶
花異也花可食者根葉未必可食而陸龜蒙云春苖恣¶
肥得以採擷供左右杯按又夲草云以正月取根此其¶
<pb:KR3j0185_WYG_103-45a>¶
根葉異也夫以一草之微自夲至末無非可食有功於¶
人者加以花色香態纎妙閑雅可為丘壑燕静之娛然¶
則古人取其香以比徳而配之以嵗寒之操夫豈獨然¶
而已哉洛陽中風俗大抵好花菊品之數比他州為盛¶
劉元孫伯紹者隠居伊水之瀍萃諸菊而植之朝夕嘯¶
咏乎其側蓋有意譜之而未暇也崇寕甲申九月余得¶
為龍門之游得至君居坐於舒嘯堂上顧玩而樂之於¶
是相與訂論訪其居之未嘗有因次第焉牡丹荔枝香¶
<pb:KR3j0185_WYG_103-45b>¶
笋茶竹硯墨之類有名數者前人皆譜録今菊品之盛¶
至於三十餘種可以類聚而記之故随其名品類序於¶
左以列諸譜之次¶
<pb:KR3j0185_WYG_103-46a>¶
　　菊譜(劉蒙/)¶
　黄花¶
　　勝金黄¶
勝金黄一名大金黄菊以黄為正此品最為豐縟而加¶
輕盈花葉微尖但條梗纎弱難得團簇作大本須留意¶
扶植乃成¶
　　疊金黄¶
疊金黄一名明州黄又名小金黄花心極小疊葉穠宻¶
<pb:KR3j0185_WYG_103-46b>¶
状如笑壓花有富貴氣開早¶
　　棣棠菊¶
棣棠菊一名金鎚子花纎穠酷似棣棠色深如赤金他¶
花色皆不及盖竒品也窠株不甚髙金陵最多¶
　　疊羅黄¶
疊羅黄状如小金黄花葉尖痩如剪羅縠三兩花自作¶
一髙枝出叢上意度瀟灑¶
　　麝香黄¶
<pb:KR3j0185_WYG_103-47a>¶
麝香黄花心豐腴傍短葉宻承之格極髙勝亦有白者¶
大畧似白佛頂而勝之逺甚吳中比年始有¶
　　千葉黄¶
千葉小金錢畧似明州黄花葉中外疊疊整齊心甚大¶
　　太真黄¶
太真黄花如小金錢加鮮明¶
　　單花小金錢¶
單花小金錢花心尤大開最早重陽前已爛熳¶
<pb:KR3j0185_WYG_103-47b>¶
　　垂絲菊¶
垂絲菊花蘂深黄莖極柔細随風動揺如垂絲海棠¶
　　鴛鴦菊¶
鴛鴦菊花常相偶葉深碧¶
　　金鈴菊¶
金鈴菊一名荔枝菊舉體千葉細瓣簇成小毬如小荔¶
枝枝條長茂可以攬結江東人喜種之有結爲浮圖樓¶
閣髙丈餘者余頃北使過欒城其地多菊家家以盆盎¶
<pb:KR3j0185_WYG_103-48a>¶
遮門悉爲鸞鳳亭臺之狀即此一種¶
　　毬子菊¶
毬子菊如金鈴而差小二種相去不逺其大小名字出¶
於栽培肥瘠之别¶
　　小金鈴¶
小金鈴一名夏菊花如金鈴而極小無大本夏中開¶
　　藤菊花¶
藤菊花宻條柔以長如藤蔓可編作屏幛亦名棚菊種¶
<pb:KR3j0185_WYG_103-48b>¶
之坡上則垂下裊數尺如纓絡尤宜池塘之瀕¶
　　十樣菊¶
十様菊一本開花形模各異或多葉或單葉或大或小¶
或如金鈴徃徃有六七色以成數通名之曰十様衢嚴¶
間花黄杭之屬邑有白者¶
　　甘菊¶
甘菊一名家菊人家種以供蔬茹凡菊葉皆深緑而厚¶
味極苦或有毛惟此葉淡緑柔瑩味微甘咀嚼香味俱¶
<pb:KR3j0185_WYG_103-49a>¶
勝擷以作羮及泛茶極有風致天随子所賦即此種花¶
差勝野菊其本不繁花¶
　　野菊¶
野菊旅生田野及水濵花單葉極瑣細¶
　白花¶
　　五月菊¶
五月菊花心極大每一鬚皆中空攅成一匾毬子紅白¶
單葉繞承之每枝只一花莖二寸葉似同蒿夏中開近¶
<pb:KR3j0185_WYG_103-49b>¶
年院體畫草虫喜以此菊寫生¶
　　金杯玉盤¶
金杯玉盤中心黄四傍淺白大葉三數層花頭徑三寸¶
菊之大者不過此本出江東比年稍移栽吳下此與五¶
月菊二品以其花徑寸特大故列之於前¶
　　喜容¶
喜容千葉花初開微黄花心極小花中色深外微暈淡¶
欣然丰艶有喜色甚稱其名久則變白尤耐封殖可以¶
<pb:KR3j0185_WYG_103-50a>¶
引長七八尺至一丈亦可攬結白花中髙品也¶
　　御衣黄¶
御衣黄千葉花初開深鵞黄大畧似喜容而差踈痩久¶
則變白¶
　　萬鈴菊¶
萬鈴菊中心淡黄鎚子傍白花葉繞之花端極尖香尤¶
清烈¶
　　蓮花菊¶
<pb:KR3j0185_WYG_103-50b>¶
蓮花菊如小白蓮花多葉而無心花頭踈極蕭散清絶¶
一枝只一葩緑葉亦甚纎巧¶
　　芙蓉菊¶
芙蓉菊開就者如小木芙蓉尤穠盛者如樓子芍藥但¶
難培植多不能繁罧¶
　　茉莉菊¶
茉莉菊花葉繁縟全似茉莉緑葉亦似之長大而圓浄¶
　　木香菊¶
<pb:KR3j0185_WYG_103-51a>¶
木香菊多葉畧似御衣黄初開淺鵞黄久則一白花葉¶
尖薄盛開則微卷芳氣最烈一名腦子菊¶
　　酴醿菊¶
酴醿菊細葉稠疊全似酴醿比茉莉差小而圓¶
　　艾葉菊¶
艾葉菊心小葉單葉緑尖長蓬艾¶
　　白麝香¶
白麝香似麝香黄花差小亦豐腴韵勝¶
<pb:KR3j0185_WYG_103-51b>¶
　　銀杏菊¶
銀杏菊淡白時有微紅花葉尖緑葉全似銀杏葉¶
　　白荔枝¶
白荔枝與金鈴同但花白耳¶
　　波斯菊¶
波斯菊花頭極大一枝只一葩喜倒垂下久則微捲如¶
髪之鬈¶
　雜色¶
<pb:KR3j0185_WYG_103-52a>¶
　　佛頂菊¶
佛頂菊亦名佛頭菊中黄心極大四傍白花一層繞之¶
初秋先開白色¶
　　桃花菊¶
桃花菊多至四五重粉紅色濃淡在桃杏紅梅之間未¶
霜即開最為妍麗中秋後便可賞以其質如白之受采¶
故附白花¶
　　胭脂菊¶
<pb:KR3j0185_WYG_103-52b>¶
胭脂菊類桃花菊深紅淺紫比胭脂色尤重比年始有¶
之此品既出桃花菊遂無顔色盖竒品也姑附白花之¶
後¶
　　紫菊¶
紫菊一名孩兒菊花如紫茸叢茁細碎微有菊香或云¶
即澤蘭也以其與菊同時又常及重九故附於菊¶
<pb:KR3j0185_WYG_103-53a>¶
　　菊譜前序¶
菊草屬也以黄爲正所以概稱黄花漢俗九日飲菊酒¶
以祓除不祥盖九月律中無射而數九俗尚九日而用¶
時之草也南陽酈縣有菊潭飲其水者皆夀神仙傳有¶
康生服其花而成仙菊有黄華北方用以凖莭令大畧¶
黄華開時莭候不差江南地暖百卉造作無時而菊獨¶
不然攷其理菊性介烈高潔不與百卉同其盛衰必待¶
霜降草木黄落而花始開嶺南冬至始有微霜故也本¶
<pb:KR3j0185_WYG_103-53b>¶
草一名日精一名周盈一名傅延年所宜貴者苖可以¶
菜花可以藥囊可以枕釀可以飲所以髙人隠士籬落¶
畦圃之間不可一日無此花也陶淵明植以三徑采於¶
東籬浥露掇英汎以忘憂鍾㑹賦以五美謂圓華髙懸¶
凖天極也純黄不雜后土色也早植晩登君子徳也冒¶
霜吐穎象勁直也杯中體輕神仙食也其爲所重如此¶
然品類有數十種而白菊一二年多有變黄者余在二¶
水植大白菊百餘株次年盡變爲黄花今以色之黄白¶
<pb:KR3j0185_WYG_103-54a>¶
及雜色品類可見於吳門者二十有七種大小顔色殊¶
異而不同自昔好事者為牡丹芍藥海棠竹筍作譜記¶
者多矣獨菊花未有爲之譜者殆亦菊花之闕文也歟¶
余姑以所見為之若夫耳目之未接品類之未備更俟¶
博雅君子與我同志者續之余所已見具列于後¶
<pb:KR3j0185_WYG_103-55a>¶
　　菊譜(史正志/)¶
　黄¶
　　大金黄¶
心宻花瓣大如大錢¶
　　小金黄¶
心微紅花瓣鵞黄葉翠大如衆花¶
　　佛頭菊¶
無心中邊亦同¶
<pb:KR3j0185_WYG_103-55b>¶
　　小佛頭菊¶
同上微小又云疊羅黄¶
　　金墪菊¶
比佛頭頗痩花心微窪¶
　　金鈴菊¶
心微青紅花瓣鵞黄色葉小又云明州黄¶
　　深色御袍黄¶
心起突色如深鵞黄¶
<pb:KR3j0185_WYG_103-56a>¶
　　淺色御袍黄¶
中深¶
　　金錢菊¶
心小花瓣稀¶
　　毬子黄¶
中邊一色突起如毬子¶
　　棣棠菊¶
色深黄如棣棠¶
<pb:KR3j0185_WYG_103-56b>¶
　　甘菊¶
色深黄比棣棠頗小¶
　　野菊¶
細痩枝柯凋衰多野生亦有白者¶
　白¶
　　金盞銀臺¶
心突起瓣黄四邊白¶
　　樓子佛頂¶
<pb:KR3j0185_WYG_103-57a>¶
心大突起似佛頂四邊單葉¶
　　添色喜容¶
心微突起瓣宻且大¶
　　纒枝菊¶
花瓣薄開過轉紅色¶
　　玉盤菊¶
黄心突起淡白緑邊¶
　　單心菊¶
<pb:KR3j0185_WYG_103-57b>¶
細花心瓣大¶
　　樓子菊¶
層層狀如樓子¶
　　萬鈴菊¶
心茸茸突起花多半開者如鈴¶
　　腦子菊¶
花瓣微縐縮如腦子狀¶
　　荼䕷菊¶
<pb:KR3j0185_WYG_103-58a>¶
心青黄微起如鵞黄色淺¶
　雜色紅紫¶
　　十様菊¶
黄白雜様亦有微紫花頭小¶
　　桃花菊¶
花瓣全如桃花秋初先開色有淺深深秋亦有白者¶
　　芙蓉菊¶
狀如芙蓉亦紅色¶
<pb:KR3j0185_WYG_103-58b>¶
　　孩兒菊¶
紫蕚白心茸茸然葉上有光與他菊異¶
　　夏月佛頂菊¶
五六月開色微紅¶
<pb:KR3j0185_WYG_103-59a>¶
　　菊譜後序¶
菊之開也既黄白深淺之不同而花有落者有不落者¶
盖花瓣結宻者不落盛開之後淺黄者轉白而白色者¶
漸轉紅枮於枝上花瓣扶踈者多落盛開之後漸覺離¶
披遇風雨撼之則飄散滿地矣王介甫武夷詩云黄昏¶
風雨打園林殘菊飄零滿地金歐陽永叔見之戱介甫¶
曰秋花不落春花落為報詩人仔細吟介甫聞之笑曰¶
歐陽九不學之過也豈不見楚辭云夕餐秋菊之落英¶
<pb:KR3j0185_WYG_103-59b>¶
東坡歐公門人也其詩亦有欲伴騷人賦落英與夫却¶
繞東籬嗅落英亦用楚辭語耳王彦賓言古人之言有¶
不必盡循者如楚辭言秋菊落英之語余謂詩人所以¶
多識草木之名盖為是也歐王二公文章擅一世而左¶
右佩紉彼此相笑豈非於草木之名猶有未盡識之而¶
不知有落有不落者耶王彦賔之徒又從而為之贅疣¶
盖益逺矣若夫可餐者乃菊之初開芳馨可愛耳若夫¶
衰謝而後落豈復有可餐之味楚辭之過乃在於此或¶
<pb:KR3j0185_WYG_103-60a>¶
云詩之訪落注落訓始也意落英之落盖謂始開之花¶
耳然則介甫之引證殆亦未之思歟或者之説不為無¶
據余學為老圃而頗識草木者因併書於菊譜之後淳¶
熈嵗次乙未閏九月望日吳門老圃叙¶
<pb:KR3j0185_WYG_103-61a>¶
　　海棠譜序¶
世之花卉種類不一或以色而艶或以香而妍是皆鍾¶
天地之秀為人所欽羡也梅花占於春前牡丹殿於春¶
後騷人墨客特注意焉獨海棠一種風姿艶質固不在¶
二花下自杜陵入蜀絶吟於是花世因以此薄之其後¶
都官鄭谷已為舉似(谷詩浣花溪上空惆/悵子美無情為發揚)本朝列聖品¶
題雲章奎畫烜燿千古此花始得顯聞於時盛𫝊於世¶
矣今採取諸家雜録及彚次唐以來諸人詩句以為一¶
<pb:KR3j0185_WYG_103-61b>¶
編目曰海棠譜雖纂集未能詳盡聊預衆譜之列云開¶
慶改元長至日叙¶
<pb:KR3j0185_WYG_103-62a>¶
　　海棠譜(陳思/)¶
　　叙事¶
蜀花稱美者有海棠焉然記牒多所不録盖恐近代有¶
之何者古今獨棄此而取彼耶嘗聞眞宗皇帝御製¶
後苑雜花十題以海棠為首章賜近臣唱和則知海棠¶
足與牡丹抗衡而可獨步於西州矣因捜擇前志惟唐¶
相賈元靖耽著百花譜以海棠為花中神僊誠不虛美¶
耳近世名儒巨賢發于歌咏清詞麗句徃徃而得立慶¶
<pb:KR3j0185_WYG_103-62b>¶
厯中為縣洪雅春多暇日地富海棠幸得為東道主惜¶
其繁艶為一隅之滯卉為作海棠記叙其大概及編次¶
諸公詩句于右復率蕪拙作五言百韻詩一章四韻詩¶
一章附于卷末好事者幸無誚焉(沈立海棠記序/)¶
棠之稱甚衆若詩有蔽芾甘棠又曰有枤之杜又爾雅¶
釋木曰杜甘棠也(郭璞注今/之杜梨)杜赤棠白者棠又吕氏春¶
秋果之美者棠實又俗説有地棠棠梨沙棠味如李無¶
核較是數説俱非謂海棠也凡今草木以海為名者酉¶
<pb:KR3j0185_WYG_103-63a>¶
陽雜俎云唐賛皇李徳裕嘗言花名中之帶海者悉從¶
海外来故知海㯶海栁海石榴海木𤓰之類俱無聞於¶
記述豈以多而為稱耶又非多也誠恐近代得之於海¶
外耳又杜子美海㯶行云欲栽北苑不可得惟有西域¶
胡僧識若然則賛皇之言不誣矣海棠雖盛稱於蜀而¶
蜀人不甚重今京師江淮尤競植之每一本價不下數¶
十金勝地名園目為佳致而出江南者復稱之曰南海¶
棠大抵相類而花差小色尤深耳棠性多類梨核生者¶
<pb:KR3j0185_WYG_103-63b>¶
長遅逮十數年方有花都下接花工多以嫩枝附梨而¶
贅之則易茂矣種宜壚壤膏沃之地其根色黄而盤勁¶
其木堅而多節其外白而中赤其枝柔宻而脩暢其葉¶
類杜大者縹緑色而小者淺紫色其紅花五出初極紅¶
如胭脂㸃㸃然及開則漸成纈暈至落則若宿粧淺粉¶
矣其蒂長寸餘淡紫色於葉間或三蕚至五蕚為叢而¶
生其蕊如金粟蕊中有鬚三如紫絲其香清酷不蘭不¶
麝其實狀如梨大若櫻桃至秋熟可食其味甘而微酸¶
<pb:KR3j0185_WYG_103-64a>¶
茲棠之大概也(沈立海棠記/)¶
杜子美居蜀累年吟咏殆遍海棠竒艶而詩章獨不及¶
何耶鄭谷詩云浣花溪上空惆悵子美無情為發揚是¶
已本朝名士賦海棠者甚多往往皆用此為實事如石¶
延年云杜甫句作畧薛能詩未工錢易詩云子美無情¶
甚都官著意頻李定詩云不霑工部風騷力猶占勾芒¶
造化權獨王荆公詩用此作梅花詩最為有意所謂少¶
陵為爾牽詩興可是無心賦海棠末句云多謝許昌𫝊¶
<pb:KR3j0185_WYG_103-64b>¶
雅什蜀都曽未識詩人不道破為尤工也(韻語陽秋/)¶
東坡海棠詩云只恐夜深花睡去更燒銀燭照紅粧事¶
見太真外傳曰上皇登沉香亭召太真妃于時卯醉未¶
醒命力士使侍兒扶掖而至妃子醉韻殘粧鬢亂釵横¶
不能再拜上皇笑曰豈妃子醉是海棠睡未足耳(冷齋/)¶
(夜話/)¶
東坡謫黄州居于定恵院之東雜花滿山而獨海棠一¶
株土人不知貴東坡為作長篇平生喜為人寫人間刻¶
<pb:KR3j0185_WYG_103-65a>¶
石者自有五六本云吾平生最得意詩也(古今詩話/)¶
韓持國雖剛果特立風節凜然而情致風流絶出時輩¶
許昌崔象之侍郎舊第今為杜君章所有㕔後小亭僅¶
丈餘有海棠兩株持國每花開輒載酒日飲其下竟謝¶
而去嵗以為常至今故吏尚能言之(石林詩話/)¶
少游在黄州飲於海橋天南北多海棠有老書生家海¶
棠叢開少游醉卧宿於此明日題其柱曰喚起一聲人¶
悄衾暖夢寒空曉夜雨過海棠開春色又添多少社甕¶
<pb:KR3j0185_WYG_103-65b>¶
釀成微笑半破癯瓢共舀覺健倒急投床醉鄉廣大人¶
間小東坡愛之恨不得其腔當有知之者耳(冷齋夜話/)¶
李丹大夫客都下一年無差遣乃授昌州議者以去家¶
逺乃改授鄂州倅淵材聞之乃吐飯大步徃謁李曰誰¶
為大夫謀昌佳郡也奈何棄之李驚曰供給豐乎曰非¶
也民訟簡乎曰非也曰然則何以知其佳淵材曰海棠¶
無香昌州海棠獨香非佳郡乎聞者傳以為笑(墨客/揮犀)¶
前輩作花詩多用美女比其狀如曰若教解語應傾國¶
<pb:KR3j0185_WYG_103-66a>¶
任是無情也動人陳俗哉山谷作酴醿詩曰露濕何郎¶
試湯餅日烘荀令炷爐香乃用美丈夫比之若將出類¶
而吾叔淵材作海棠詩又不然曰雨過温泉浴妃子露¶
濃湯餅試何郎意尤工也¶
仁宗朝張冕學士賦蜀中海棠詩沈立取以載海棠記¶
中云山木𤓰開千顆顆水林檎發一攅攅注云大約木¶
𤓰林檎花初開皆與海棠相類若冕言則江西人正謂¶
棠梨花耳惟紫綿色者始謂之海棠按沈立記言其花¶
<pb:KR3j0185_WYG_103-66b>¶
五出初極紅如胭脂㸃㸃然及開則漸成纈暈至落則¶
若宿粧淡粉審此則似木𤓰林檎六花者非真海棠明¶
矣晏元獻云已定復揺春水色似紅如白海棠花然則¶
元獻亦與張冕同意耶¶
閩中曹宇修貢堂下海棠極盛三面共二十四叢長條¶
脩榦頃所未見每春著花真錦繡段其間有如紫綿揉¶
色者亦有不如此者盖其種類不同不可一概論也至¶
其花落則皆若宿粧淡粉矣余三春對此觀之至熟大¶
<pb:KR3j0185_WYG_103-67a>¶
率富沙多此官舍人家徃徃皆種之並是帚子海棠正¶
與蜀中者相類斯可貴耳今江浙間别有一種柔枝長¶
蒂顔色淺紅垂英向下如日蔫者謂之垂絲海棠全與¶
此不相類盖强名耳¶
吾叔劉淵材曰平生死無恨所恨者五事耳人問其故¶
淵材欲説斂目不言久之曰吾論不入時聽恐汝曹輕¶
易之問者力請乃荅曰第一恨鰣魚多骨二恨金橘太¶
酸三恨蒪菜性冷四恨海棠無香五恨曽子固不能詩¶
<pb:KR3j0185_WYG_103-67b>¶
聞者大笑淵材瞠目荅曰諸子果輕易吾論也¶
真宗御製後苑雜花十題以海棠為首近臣唱和(𤨏碎/)¶
(後録/)¶
唐相賈耽著百花譜以海棠為花中神仙(同前/)¶
重葉海棠曰花命婦又云多葉海棠曰花戚里(牡丹榮/)¶
(辱志/)¶
每嵗冬至前後正宜移掇窠子随手使肥水澆以盫過¶
麻屑糞土壅培根底使之厚宻纔到春暖則枝葉自然¶
<pb:KR3j0185_WYG_103-68a>¶
大發著花亦繁宻矣(長春備用/)¶
許昌薛能海棠詩叙蜀海棠有聞而詩無聞(花木録/)¶
南海棠本性無異惟枝多屈曲數數有刺如杜梨花亦¶
繁盛開稍早(同前/)¶
東坡謫居齊安時以文章游戱三昧齊安樂籍中李宜¶
一者色藝不下他妓他妓因燕序中有得詩曲者宜以¶
語訥不能有所請人皆咎之坡將移臨安於飲餞處宜¶
哀鳴力請坡半酣笑謂之曰東坡居士文名久何事無¶
<pb:KR3j0185_WYG_103-68b>¶
言及李宜恰似西川杜工部海棠雖好不吟詩(詩話/總龜)¶
蜀潘&KR0008;有嬖妾解愁姓趙氏其母夢吞海棠花蕊而生¶
頗有國色善為新聲(外史檮杌/)¶
黎舉常云欲令梅聘海棠棖子臣櫻桃及以芥嫁笋但¶
恨時不同然牡丹酴醿楊梅枇杷盡為執友(雲山散録/)¶
海棠花欲鮮而盛於冬至日早以糟水澆根下(鎻碎録/)¶
李賛皇花木記以海為名者悉從海外来如海棠之類¶
是也海棠候花謝結子剪去来年花盛而無葉(同前/)¶
<pb:KR3j0185_WYG_103-69a>¶
黄海棠木性類海棠青葉微圎而色深光滑不相類花¶
半開鵞黄色盛開漸淺黄矣(同前/)¶
海棠色紅以木𤓰頭接之則色白(長樂志/)¶
徐儉樂道隠於藥肆中家植海棠結巢其上引客登木¶
而飲(紺珠集/)¶
<pb:KR3j0185_WYG_103-70a>¶
　　海棠譜(陳思/)¶
　詩上¶
　　海棠　　　　　　　　　　　太宗御製¶
每至春園獨有名天然與染半紅深芳菲占得歌臺地¶
妖艶誰憐向日臨莫道無情閒笑臉任從折戴上冠簮¶
偏宜雨後㸔顔色幾處金杯為爾斟¶
　　海棠　　　　　　　　　　　真宗御製¶
春律行將半繁枝忽競芳霏霏含宿霧灼灼艶朝陽戱¶
<pb:KR3j0185_WYG_103-70b>¶
蝶棲輕蕊游蜂逐逺香物華留賦詠非獨務雕章¶
　　又¶
翠蕚凌晨綻清香逐處飄髙低臨曲檻紅白間纎條潤¶
比攅温玉繁如簇絳綃盡堪圖畫取名筆在僧繇¶
　　㑹僚屬賞海棠偶有題詠　　　光宗御製¶
濃淡名花産蜀鄉半含風露浥新粧妖嬈不減舊時態¶
誰與丹青為發揚¶
　　觀海棠有成　　　　　　　又¶
<pb:KR3j0185_WYG_103-71a>¶
東風用意施顔色艶麗偏宜著雨時朝詠暮吟看不足¶
羨他逸蝶宿深枝¶
　　唐薛許昌(能/)海棠詩并序¶
蜀海棠有聞而詩無聞杜工部子美於斯有之矣得非¶
興象不出歿而有懐何天之厚余獲此遺遇僅不敢讓¶
用當其無因賦五言一章二十句學陳梁之紫妍漢物¶
之朱不以彼物擇其功不以陳言踵其趣或其人之適¶
此有若韓宣子者風雅盡在蜀矣吾其庻幾又花植於¶
<pb:KR3j0185_WYG_103-71b>¶
府之古營因刻貞石以遺吾黨將来君子業詩者茍未¶
變於道無賦耳咸通七年十二月二十三日叙¶
酷烈復離披𤣥功莫我知青苔浮落處暮栁間開時醉¶
帶遊人挿連隂彼叟移晨前清露濕晏後惡風吹香少¶
傳何計妍多畫半遺島蘓連水脉庭綻雜松枝偶泛因¶
沈硯閒飄欲亂棊遶山生玉壘和郡徧坤維負賞慙休¶
飲牽吟分失饑明年因不見留此贈巴兒¶
　　又七言¶
<pb:KR3j0185_WYG_103-72a>¶
四海應無蜀海棠一時開處一城香晴来使府低臨檻¶
雨後人家散出墻閒地細飄浮浄蘚短亭深綻隔垂楊¶
從来看盡詩誰苦不及權遊與畫將¶
　　海棠　　　　　　　　　　　　鄭　谷¶
春風用意匀顔色銷得擕觴與賦詩濃麗最宜新著雨¶
嬌嬈全在半開時莫愁粉黛臨窓懶梁廣丹青㸃筆遅¶
朝醉暮吟㸔不足羨他蝴蝶宿深枝¶
　　蜀中賞海棠¶
<pb:KR3j0185_WYG_103-72b>¶
濃淡芳春滿蜀鄉半随風雨斷鶯腸浣花溪上空惆悵¶
子美無情為𤼵揚(杜工部旅西蜀詩/集中無海棠之題)¶
　　擢第後入蜀經羅利路見海棠盛開偶題¶
上國休誇紅杏艶沉溪自照緑苔磯一枝低帶流鶯睡¶
數片狂和舞蝶飛堪恨路長移不得可無人與畫將歸¶
手中已有新春桂多謝煙香更入衣¶
　　奉和真宗御製後苑雜花海棠　晏樞相殊¶
太液波才緑靈和絮未飄霞文光啟旦珠琲宻封條積¶
<pb:KR3j0185_WYG_103-73a>¶
潤涵仙露濃英奪海綃九陽資造化天意屬喬繇¶
　　同和　　　　　　　　　　　劉内翰筠¶
遅景烘初綻鮮風惜未飄蝶魂迷宻徑鶯語近新條芳¶
蕙薫宫錦丹漿暈海綃惟時奉宸唱賡奉愧咎繇¶
　　海棠　　　　　　　　　　　晏樞相殊¶
輕盈千結亂櫻藂占得年芳近碧櫳逐處閒匀髙下蕚¶
幾番分破淺深紅煙晴始覺香櫻綻日極猶疑䗶蔕融¶
數夕朱欄未飄落再三珍重石尤風¶
<pb:KR3j0185_WYG_103-73b>¶
　　又¶
杳靄何驚目鮮妍欲蕩魂向人無限思當晝不勝繁浩¶
露晴方浥遊蜂暖更暄只應春有意留贈子山園¶
　　又¶
昔聞游客話芳菲濯錦江頭幾萬枝縱使許昌詩筆健¶
可能終古絶妍辭¶
　　又¶
濯錦江頭樹移根藥砌中只應春有意偏與半粧紅¶
<pb:KR3j0185_WYG_103-74a>¶
　　和樞宻侍郎因㸔海棠憶禁苑此花最盛¶
　　　　　　　　　　　　　　　晏樞相殊¶
青瑣曽留眄珍藂宛未移幸分霖雨潤猶見艶陽姿㟁¶
積来朱檻攀條憶絳蕤能令人愛樹不獨召南詩¶
　　又　　　　　　　　　　　　郭待制稹¶
朱欄明媚照横塘芳樹交加枕短墻傳得東君深意態¶
染成西蜀好風光破紅枝上仍施粉繁翠隂中旋撲香¶
應為無詩怨工部至今含淚作啼粧¶
<pb:KR3j0185_WYG_103-74b>¶
　　又　　　　　　　　　　　石學士延年¶
君㸔海棠格群花品詎同嬌嬈情自富蕭散艶非窮舊¶
縠斑吳苑梅羅碎蜀宫錦窠杯裏影繡段隟前烘心亂¶
香無數莖柔動滿叢意分巫峽雨腰細漢臺風盛若霞¶
藏日鮮於血灑空髙低千㸃赤深淺半開紅粧指朱纔¶
布膏唇檀更融色焦無可壓體痩不成豐枝重輕浮外¶
苞疎宻閙中難勝蜂不定易入蝶能通¶
　　蜀地海棠繁媚有思加膩榦豐條苒弱可愛北方¶
<pb:KR3j0185_WYG_103-75a>¶
　　所未見諸公作詩流播西人余素好玩不能自黙¶
　　然所道皆在前人陳迹中如國風申章亦無媿云¶
　　　　　　　　　　　　　　　宗景文祁¶
蜀國天餘煦珍葩地所宜濃芳不隠葉併艶欲然枝襞¶
影分羣蕚均霞㸃萬蕤回文錦成後夹煎燎烘時蜂蕊¶
迎銜宻鶯梢向坐危淺深雙絶態啼笑兩妍姿絳節排¶
煙竦丹釭落𢃄垂童容鄣畏薄便面到憂遅媚日能徐¶
照暄風肻遽吹(蜀少疾風/故花愈盛)惜懽當晼晩留恨付離披麗¶
<pb:KR3j0185_WYG_103-75b>¶
極都無比繁多僅自持損香饒麝栢照影欠瑶池畫要¶
精侔色歌須巧騁辭舉樽頻語客細摘玩芳期¶
　　和晏尚書海棠¶
媚柯攅仄倚春暉封植寕同北枳移(花自西蜀流種/而濃麗不變)台¶
嶺分霞争抱蕚蜀宫裁錦鬭纒枝不憂輕露蒙時潤正¶
恨炎風獵處危把酒凭欄堪併賞莫容私恨為披離¶
　　海棠¶
西域移根逺中都屬賞偏初無可並色竟不許勝妍薄¶
<pb:KR3j0185_WYG_103-76a>¶
暝霞烘爛平明露濯鮮長衾繡作地宻帳錦為天(吴人/語㡩)¶
(覆為/帳天)影淺才欹檻柯横欲照筵愁心隨落處醉眼著繁¶
邊的的誇粧靚番番恃笑嫣何嘗間蘭媚要是掩櫻然¶
艶足非天譽香輕且近傳所嗟名後出遺載楚臣篇¶
　　又¶
萬蕚霞乾照曙空向來心賞已多同未如此日家園樂¶
數徧繁枝衮衮紅¶
　　暮春月内署書閣前海棠花盛開率爾七言八韻¶
<pb:KR3j0185_WYG_103-76b>¶
　　寄長卿諌議　　　　　　　　　張　洎¶
去嵗海棠花𤼵日曾將詩句詠芳妍今來花發春依舊¶
君已雄飛玉案前驟隔清塵樞要地獨攀紅蕊艶陽天¶
踈枝髙映銀臺月嫩葉低含綺閣烟花落花開懐勝賞¶
春来春去感流年清辭早綴巴人唱妙翰猶緘蜀國牋¶
共仰壮圖方赫耳自嗟衰鬢轉皤然因憑鶯蝶傳消息¶
莫忘蓬莱有病僊¶
　　海棠　　　　　　　　　　　　程　琳¶
<pb:KR3j0185_WYG_103-77a>¶
海外移根灼灼竒風情閑麗北應稀晶熒寳蕚排珠琲¶
旖旎芳叢簇繡帷繁極只愁隨暮雨飄多何計駐春暉¶
浣花溪上年年意露濕煙霞拂客衣¶
　　海棠　　　　　　　　　　　學士李定¶
青帝行春性自専精心知向海棠偏不霑工部風騷力¶
猶占勾芒造化權倚檻半開紅朶宻遶池初應翠枝連¶
誰人與㧞栽瓊苑看與花王鬭後先¶
　　海棠　　　　　　　　　　著作石楊林¶
<pb:KR3j0185_WYG_103-77b>¶
花工裁剪用功専濯錦江頭價最偏酷愛幾思憑畫手¶
難題渾覺挫詩權豔凝絳纈深深染樹認紅綃宻宻連¶
因想當年武平一枝枝眷賜侍臣先¶
　　海棠　　　　　　　　　　　直講范鎮¶
不知真宰是誰専生得韶光此樹偏吟筆偶遺工部意¶
賦辭今職翰林權風翻翠幕晨香入霞照危墻夕影連¶
移植上園如得地芳名應在紫薇先¶
　　又　　　　　　　　　　　　　石揚休¶
<pb:KR3j0185_WYG_103-78a>¶
開盡妖桃落盡梨淺荂深蕚照華池都縁西蜀盤根逺¶
豈是東君屬意遅烟惨别容醺宿酒露凝啼臉失胭脂¶
須知賈相風流甚曾許神僊品格竒¶
　　和　　　　　　　　　　　　學士李定¶
輕紅如杏素遮梨直似佳人照碧池已是化工教艶絶¶
莫嫌青帝與開遅煙滋綽約明雙臉雨借妖嬈入四肢¶
西蜀有名須得地瓊林髙壓百花竒¶
　　和燕龍圖海棠　　　　　　　推官楊諤¶
<pb:KR3j0185_WYG_103-78b>¶
西漢欺盧橘東陽愛野棠許昌竒此遇子美欠先揚杜¶
宇三春艶蠶叢一國香燕脂㸃亂雨生色麗斜陽富艶¶
東君節暄妍白帝方錦樓新水色玉壘換山光風格林¶
檎細腰支郁李長天生笑容質時様舞衣裳少吐深深¶
染全開淡淡粧煙媒䕶緑蔕風陣損朱房旋失因臨水¶
閒飄弗過墻佩亡愁殺甫簪脱即連姜蝶舞菱花照鶯¶
啼罨畫堂僊如弄玉少墜似緑珠常不見還成悔相思¶
幾欲狂春深濯錦水日晩浣紗方卧對移簾柙吟看近¶
<pb:KR3j0185_WYG_103-79a>¶
筆床池清滿園倒鳥起一枝昂紫燕銜泥急黄蜂趂蜜¶
忙化工真用意銷得與擕觴¶
　　海棠　　　　　　　　　　殿丞髙惟幾¶
故國庸岷外孤根楚苑中使梅休妬白僊杏已饒紅旋¶
恐陽城破尋憂下蔡空幾時夢巫峽獨立怨春風¶
　　海棠　　　　　　　　　　　　髙　覿¶
錦里花中色最竒妖嬈天賦本来稀綺霞忽照迷紅障¶
縠露輕籠設翠幃繁朶有情粧媚景纎枝無力𢃄殘暉¶
<pb:KR3j0185_WYG_103-79b>¶
好將繡向羅裙上永作香閨楚楚衣¶
　　海棠　　　　　　　　　　　　凌景陽¶
名園封植幾經春露濕煙梢畫不真多謝許昌傳雅什¶
蜀都曽未識詩人¶
　　海棠　　　　　　　　　　　學士張冕¶
海棠栽植徧塵寰未必成都欲詠難山木𤓰開千顆顆¶
水林檎發一攅攅(大約木𤓰林檎花初發皆與海棠相/類但花稀而先葉耳惟山木𤓰水林)¶
(檎尤似山木𤓰揚/州有之楮木叢也)初疑紅豆争頭綴忽覺胭脂衆手丸¶
<pb:KR3j0185_WYG_103-80a>¶
西蜀僧家根撥小南荆官舍樹枝寛髙穿羣木無因蔽¶
平倚危樓最好看十畝園林渾似火數方池面悉如丹¶
錦袍萬丈仍連袂(白傅/)珠被齊光更合歡(楚詞/)風嫋細¶
腰粧正罷(楚宫/)露晞銅雀淚新乾晨㬢逺借彤雲暖秋¶
魄微侵甲帳寒㑹讌豈勞供幄幙採香應見費龍檀穠¶
燒游女青絲髪殷染妖姬白玉冠賔席半移隈茜綬使¶
車多熱簇雕鞍層層排朶縈飛蝶宻宻交柯宿翠翰詩¶
客早慙矜縷管畫工誰敢衒霜紈夲期相伴千塲醉可¶
<pb:KR3j0185_WYG_103-80b>¶
忍輕邀百卉殘川路尚移隨迅瀬蕃船猶折出長瀾飄¶
零綘雪深盈尺收拾晴霞散結圑時去獨應賢者識色¶
空潛有達人觀譜為僊子終須美(花譜以海棠為神仙/王禹偁海仙詩序)¶
實作寒梅况不酸(寒梅事/具序中)五六年来離别恨春宵頻夢¶
石臺盤(荆王石臺盤在後園/海棠林下至今存焉)¶
　　西園海棠　　　　　　　　　　范純仁¶
丹葩翠葉競妖濃蜂蝶翻翻㺯暖風濯雨正疑宫錦爛¶
媚晴先奪曉霞紅芬菲劍外從来勝歡賞天涯為爾同¶
<pb:KR3j0185_WYG_103-81a>¶
却想鄉闗足塵土只應能見畫圖中¶
　　英韶在前徒矜下里之曲風雅未喪豈繫擊轅之¶
　　音不圖綴綺靡之辭抑將導敦厚之㫖耳海棠雖¶
　　盛於蜀人不甚貴因暇偶成五言百韻律詩一章¶
　　四韻詩一章附于卷末知我者無加焉¶
　　　　　　　　　　　　　　　　沈　立¶
岷蜀地千里海棠花獨妍萬株佳麗國二月艶陽天叢¶
蕚勻如布修蕤巧似編彤雲輕㸃綴赤玉碎雕鐫瑟瑟¶
<pb:KR3j0185_WYG_103-81b>¶
光輸瑩猩猩血借鮮淺深相向背踈宻遞勾牽輕蒨重¶
重染丹砂細細研蕊纎金粟拱鬚嫩紫絲拳紅蠟随英¶
滴明璣著顆穿初莖争裊娜翹幹共蹁蹮絶代知無價¶
生香不減&KR0034;分靈應桂苑鍾粹定星躔木帝經邦相花¶
王入室賢祥飈加剪拂卿靄共陶甄真宰隂推轂勾芒¶
與著鞭不須憂薄命好為惜流年賛翼施生柄扶持煦¶
嫗權主張韶令正調燮淑威宣和氣髙低洽芳心次第¶
還金釵人十二珠履客三千雲雨迷巫峽風波怨洛川¶
<pb:KR3j0185_WYG_103-82a>¶
娉婷宜住楚妖冶合居燕繡被通宵展華燈徹曙燃横¶
披前檻外半出假山巔暗羨遊蜂採偷輸蟻穴沿痩嫌¶
蛛網織柔怯女蘿纒蓄恨憑誰訊無言只自憐文君酒¶
罏畔揚子草堂前品格生来别風流到老全繁中生悵¶
望衆裏見喧闐暄暖精神出晴明意態便闗闗鶯對語¶
兩兩燕髙騫天上宜封殖人間偶佇延共櫻圍别館與¶
杏擁斜阡清暖簾争卷黄昏幙尚褰低籠金轣&KR2263;髙映¶
畫鞦韆忽認梁園妓深疑閬苑僊怱怱来蕙圃逺逺别¶
<pb:KR3j0185_WYG_103-82b>¶
芝田羞隠暝濛霧輕如淡蕩煙乍逢開羽扇初喜下雲¶
軿髣髴向星靨依稀𢃄翠鈿五銖衣宛轉七寳帳翩翾¶
獨立挨霓節成行列彩旃困宜欹虎枕步好襯金蓮舞¶
定休回袖粧濃不傅鈆盖張松鬱鬱茵藉草芊芊馥郁¶
蘭供夢扶蘇栁伴眠軀輕彌綽約腰細更便嬛婭姹常¶
顒若幽柔自洒然侍兒羅白芷婢子列芳荃口口濃檀¶
注腮腮薄粉填解圍施葉幄買笑有榆錢旖旎環瑶席¶
婆娑匝玳筵嬌依屏曲曲泣對露涓涓南陌輕埃蔽東¶
<pb:KR3j0185_WYG_103-83a>¶
郊夕照連幾時休縹緲從此識嬋娟是處遺簮珥誰家¶
不管絃妬姬貪恐失戱稚惜何顛折閃搔頭褪擎摐約¶
腕揎戴遮鬟上鳳装壓鬢邊蟬汲引新懽聚消磨宿忿¶
蠲縱觀須倒載命宴必加籩翻曲教歌媛更詞送酒船¶
鄉心須暫解病眼當時痊迢遞来油壁從容住錦韀雅¶
宜交讓比穠與棣華聨不憤參朱槿寕甘混木綿酴醿¶
潜失色躑躅敢差肩素柰思投迹夭桃恥備員梧桐愧¶
金井芍藥濫花磚併壓辛夷俗潜排寳馬蔫天恩無久¶
<pb:KR3j0185_WYG_103-83b>¶
恃人寵莫長専布影交三徑敷榮遍一㕓凝眸方嬝嬝¶
回首旋翩翩可忍驚飈挫胡煩急景煎珊瑚隨手碎絳¶
雪繞枝旋拂漢霞初散當樓月自圓飄零隨蠛蠓散亂¶
逐漪漣灼灼龜城外亭亭錦水邊抱愁應慘慼有淚即¶
潺湲午影迷蝴蝶朝寒怨杜鵑物情元倚伏人意莫拘¶
攣擢秀髙羣木稱珍極八埏未開獨脉脉憂落固悁悁¶
别著新文紀重尋舊譜箋共知紅艶好誰辨赤心堅實¶
以陪朱李根宜灌醴泉栽須隣竹陌樹莫遶烏鳶恥託¶
<pb:KR3j0185_WYG_103-84a>¶
膏腴茂當隨富貴遷為多猶底滯因逺尚迍邅客思易¶
成亂心期未省愆畫思摩詰筆吟稱薛濤牋醉目休頻¶
送詩情豈易縁薛能誇麗句鄭谷賞佳篇止感芳姿美¶
那憐託地偏山經猶罕記方志未多𫝊巧詠憂才竭㝠¶
捜得意詮遐陬寡真賞僻境忍輕捐抽秘慙非據探竒¶
敢讓先援毫叙名卉聊用放懐焉¶
　　又¶
占斷香與色蜀花徒自開園林無即俗蜂蝶落仍来青¶
<pb:KR3j0185_WYG_103-84b>¶
帝若為意東風無限才古今吟不盡百韻愧空裁¶
<pb:KR3j0185_WYG_103-85a>¶
　　海棠譜(陳思/)¶
　詩下¶
　　商山海棠　　　　　　　　　　王元之¶
錦里名雖盛商山艶更繁别疑天與態不類土生根淺¶
著紅蘭染深於絳雪噴待開先釀酒怕落預呼魂香裏¶
無勍敵花中是至尊桂須辭月窟桃合避仙源浮動冠¶
頻側霓裳袖忽翻望夫臨水石窺客出墻垣贈别難饒¶
栁忘憂肻讓萱輕輕飛燕舞脉脉息媯言蕙陋虛侵逕¶
<pb:KR3j0185_WYG_103-85b>¶
梨凡浪占園論心留蝶宿低面厭鶯喧不忝神仙品(好/事)¶
(者作花品以/此為神仙)何辜造化恩自期栽御苑誰使擲山村綺¶
季荒祠畔仙娥古洞門煙愁思舊夢雨泣怨新婚畫恐¶
明妃恨移同卓氏奔秪教三月見不得四時存繡被堆¶
籠勢胭脂浥淚痕貳車春未去應得伴芳樽¶
　　别堂後海棠¶
一堆紅雪媚青春惜别須教淚滿巾好在明年莫憔悴¶
校書兼是愛花人(此花余去後是推/官王校書移入)¶
<pb:KR3j0185_WYG_103-86a>¶
　　題錢塘縣羅江東手植海棠¶
江東遺跡在錢塘手植庭花滿縣香若使當年居顯位¶
海棠今日是甘棠¶
　　寓居定慧院之東雜花滿山有海棠一株土人不¶
　　知貴也　　　　　　　　　　蘇東坡¶
江城地瘴蕃草木只有名花苦幽獨嫣然一笑竹籬間¶
桃李漫山總麄俗也知造物有深意故遣佳人在空谷¶
自然富貴出天姿不待金盤薦華屋朱唇得酒暈生臉¶
<pb:KR3j0185_WYG_103-86b>¶
翠袖卷紗紅映肉林深霧暗曉光遅日暖風輕春睡足¶
雨中有淚亦悽愴月下無人更清淑先生食飽無一事¶
散步逍遥自捫腹不問人家與僧舍拄杖敲門看脩竹¶
忽逢絶艶照衰朽歎息無言揩病目陋邦何處得此花¶
無乃好事移西蜀寸根千里不易到銜子飛来定鴻鵠¶
天涯流落俱可念為飲一樽歌此曲明朝酒醒還獨来¶
雪落紛紛那忍觸¶
　　海棠　　　　　　　　　　　　前　人¶
<pb:KR3j0185_WYG_103-87a>¶
東風嫋嫋汎崇光香霧霏霏月轉廊只恐夜深花睡去¶
髙燒銀燭照紅粧¶
　　遊海棠西山示趙彦成　　　　　邵康莭¶
東風吹雨過溪門白白朱朱亂逺村灘石已無回棹勢¶
岸楓猶出繫船痕時危不厭江山僻客好誰知笑語温¶
莫上南岡㸔春色海棠花下却銷魂¶
　　海棠　　　　　　　　　　　　韓持國¶
濯錦江頭千萬枝當来未解惜芳菲而今得向君家見¶
<pb:KR3j0185_WYG_103-87b>¶
不怕春寒雨濕衣¶
　　在禁林時有懐荆南舊遊　　　　元厚之¶
去年曽醉海棠叢聞説新枝發舊紅昨夜夢回花下飲¶
不知身在玉堂中¶
　　海棠　　　　　　　　　　　　洪覺範¶
酒入香腮笑不知小粧初罷醉兒癡一株栁外墻頭見¶
却勝千叢著雨時¶
　　海棠　　　　　　　　　　　　崔徳符¶
<pb:KR3j0185_WYG_103-88a>¶
渾是華清出浴初碧綃斜掩見紅膚便教桃李能言語¶
要比嬌妍比得無¶
　　海棠(并序/)　　　　　　　　　　梅聖俞¶
　　　道損同門前日過訪别且云計程二月到郡正¶
　　　㸔暗惡海棠頗見太守風味因為詩以送行¶
蜀州海棠勝兩川使君欲賞意已猛春露洗開千萬株¶
燕脂㸃素攢細梗朝看不足夜秉燭何暇更尋桃與杏¶
青泥劍棧將度時跨馬莫辭霜氣冷¶
<pb:KR3j0185_WYG_103-88b>¶
　　海棠¶
江鷰入朱閣海棠繁錦條醉生燕玉頰痩聚楚宫腰曽¶
不分香去尤宜著意描誰能共吹笛樹下想前朝(尒嘗/於宋)¶
(宣狄宅見固畫明皇於海棠花下/卧吹觱篥寕王吹笛黄幡綽拍)¶
　　又¶
要識吳同蜀須看線海棠燕脂色欲滴紫蠟蒂何長夜¶
雨偏宜著春風一任狂當時杜子美吟徧獨相忘¶
　　海棠　　　　　　　　　　　　王荆公¶
<pb:KR3j0185_WYG_103-89a>¶
緑嬌隠約眉輕掃紅嫩妖嬈臉薄粧巧筆寫傳功未盡¶
清才吟詠興何長¶
　　移岳州去房陵道中見海棠　　　張芸叟¶
馬息山頭見海棠羣仙㑹處錦屏張天寒日晚行人絶¶
自落自開還自香¶
　　和何靖山人海棠　　　　　　　文與可¶
為愛香苞照地紅倚欄終日對芳叢夜深忽憶南枝好¶
把酒更来明月中¶
<pb:KR3j0185_WYG_103-89b>¶
　　晁二家有海棠去嵗花開晁二呼杜卿家小娃歌¶
　　舞花下痛飲今春花開復欲招客而杜已出守戱¶
　　以詩調之　　　　　　　　　　張文潜¶
頗疑蜂蝶過隣家知是東墻去嵗花駿馬無因迎小妾¶
鴟夷何用强隨車¶
　　雨中對酒庭下海棠經雨不謝　　陳叅政¶
巴陵二月客添衣草草杯盤恨醉遅燕子不禁連夜雨¶
海棠猶待老人詩天翻地覆傷春色齒豁頭童祝聖時¶
<pb:KR3j0185_WYG_103-90a>¶
白竹籬前湖海濶茫茫身世兩堪悲¶
　　陪粹翁舉酒於君子亭亭下海棠方開¶
世故驅人殊未央即隨地主借繩床春風浩浩吹游子¶
暮雨霏霏濕海棠古國衣冠無態度隔簾花葉有輝光¶
使君禮數能寛否酒味撩人我欲狂¶
　　和冬㬢海棠　　　　　　　　　程金紫¶
花中名品異人重比甘棠苞嫩相思密紅深琥珀光好¶
風𫝊馥郁凡卉愧芬芳爛熳雲成瑞葳蕤女有嬙生来¶
<pb:KR3j0185_WYG_103-90b>¶
先蜀國開處始朝陽賞即笙歌地題稱翰墨塲煙霞容¶
易散蜂蝶等閒忙誰是多情侣欄邊重舉觴¶
　　今朝秋氣蕭瑟不意海棠再開因書二絶期好事¶
　　者和之¶
曽逐狂飈取意飛一時春色便依稀舊叢還有香心在¶
却被西風管領歸¶
露濕胭脂淚臉寒獨將幽恨倚闌干精神不比籬邉菊¶
莫把尋常醉眼看¶
<pb:KR3j0185_WYG_103-91a>¶
　　雨中海棠¶
玉脆紅輕不耐寒無端風雨若相干曉来試卷珠簾㸔¶
䔩䔩飛香滿畫欄¶
　　惜海棠開晩¶
今年春色可勝嗟二月山中未見花長憶去年今夜月¶
海棠花影到窓紗¶
　　海棠　　　　　　　　　　　　僧如壁¶
賣花檐上争桃李頓使春宫不直錢莫怪海棠不受折¶
<pb:KR3j0185_WYG_103-91b>¶
要令雲髻絶塵縁¶
　　江左謂海棠為川紅　　　　　　吳中復¶
靚粧濃淡蕊蒙茸髙下池臺細細風却恨韶華偏蜀土¶
更無顔色似川紅尋香只恐三春暮把酒欣逢一笑同¶
子美詩才猶閣筆至今寂寞錦城中¶
　　海棠　　　　　　　　　　　　劉子翬¶
幽姿淑態㺯春晴梅借風流栁借輕種處静宜臨野氷¶
開時長是近清明幾經夜雨香猶在染盡胭脂畫不成¶
<pb:KR3j0185_WYG_103-92a>¶
詩老無心為題拂至今惆悵似含情¶
　　海棠　　　　　　　　　　　　郭　震¶
又隨桃李一時榮不逐東風處處生疑是四方嫌不種¶
教於蜀地獨垂名¶
　　海棠¶
西蜀傳芳日東君著意時鮮葩猩薦血紫蕚蠟融脂絳¶
闕疑流落瓊欄合䕶持無詩任工部今有省郎知¶
　　和東坡海棠　　　　　　　　　趙次公¶
<pb:KR3j0185_WYG_103-92b>¶
露氣熹微𢃄曉光枝邊燦煥映迴廊細看素臉元無玉¶
初㸃胭脂駐靚妝¶
　　和東坡定恵院海棠¶
化工妙手開羣木酷向海棠私意獨殊姿艶艶雜花裏¶
端覺神仙在流俗睡起胭脂懶未匀天然膩理還豐肉¶
繁華増麗態度逺婀娜含嬌風韻足豈唯婉孌彤管姝¶
真同窈窕闗雎淑未能奔徃白玉樓要當貯以黄金屋¶
顧雖風暖欲黄昏脉脉難禁倚脩竹可憐俗眼不知貴¶
<pb:KR3j0185_WYG_103-93a>¶
空把容光照山谷此花本出西南地李杜無詩恨遺蜀¶
髙才沒世孰雕龍後輩補亡難刻鵠貂裘季子客齊安¶
相逢忽慰羈人目當年甫白君可繼為花重賦陽春曲¶
把酒因澆礨磈胸捜句輒傾空洞腹多情恐作深雲収¶
兒童莫信来輕觸¶
　　海棠　　　　　　　　　　康肅吳公芾¶
海棠元自有天香底事時人故謗傷不信請来花下坐¶
惱人鼻觀不尋常¶
<pb:KR3j0185_WYG_103-93b>¶
　　和澤民求海棠¶
君是詩中老作家笑將麗句換名花花因詩去情非淺¶
詩為花来語更嘉須好栽培承雨露莫令憔悴困塵沙¶
他年爛熳如西蜀我欲從君㸔綺霞¶
　　見市上有賣海棠者悵然有感¶
連年踪跡滯江鄉長憶吾廬萬海棠想得春来増絶麗¶
無因歸去賞芬芳偶然擔上逢人賣猶記樽前為爾狂¶
何日故園修舊好賸燒銀燭照紅粧¶
<pb:KR3j0185_WYG_103-94a>¶
　　和陳子良海棠四首¶
春来人物盡熈熈紅紫無情亦滿枝正引衰翁詩思動¶
舉頭那更得君詩¶
花開春色麗晴空惱我狂来只遶叢試問妖嬈誰與比¶
一株勝却萬株紅¶
雨後花頭頓覺肥細看還是舊風姿坐餘自有香芬馥¶
不許凡人取次知¶
十年栽種滿園花無似茲花艶麗多已是譜中推第一¶
<pb:KR3j0185_WYG_103-94b>¶
不須還更問如何¶
　　寄朝宗¶
海棠已試十分粧細㸔妖嬈更異常不得與君同勝賞¶
空燒銀燭照紅光¶
　　所思亭海棠初開折贈兩使者　　張　栻¶
未須比擬紅深淺更莫平章香有無過雨夕陽樓上看¶
千花容有此膚腴¶
東風著物本無私紅入花梢特地竒想得粧臺春思滿¶
<pb:KR3j0185_WYG_103-95a>¶
一枝聊遣博新詩¶
　　黄海棠　　　　　　　　　　　洪　适¶
漢宫嬌半額雅淡稱花僊天與温柔態粧成取次妍¶
　　垂絲海棠¶
脉脉似崔徽朝朝長著地誰能解倒懸扶起雲鬟墜¶
　　次韻陸務觀海棠　　　　　　　程大昌¶
喚回殘睡强矜持淺破朱唇倚笛吹千古妖妍磨不盡¶
長隨春色上花枝¶
<pb:KR3j0185_WYG_103-95b>¶
　　題苦竹寺海棠洞　　　　　相山王之道¶
翠袖朱唇一笑開倚風無力競相偎陽城豈是僧家物¶
端恐齊奴步障来¶
　　海棠　　　　　　　　　　　　陸　游¶
誰道名花獨故宫(謂故蜀/燕王宫)東城盛麗足争雄横陳錦障¶
闌干外盡吸紅雲酒醆中貪看不辭持夜燭倚狂直欲¶
擅春風拾遺舊詠悲零落痩損腰圍擬未工(老杜不應/無海棠詩)¶
(意其失/傳爾)¶
<pb:KR3j0185_WYG_103-96a>¶
　　又¶
十里迢迢望碧鷄一城晴雨不曽齊今朝未得平安報¶
便恐飛紅已作泥¶
　　又¶
蜀地名花擅古今一枝氣可壓千林譏彈更道無香處¶
常恨人言太刻深¶
　　張園觀海棠¶
朝陽照城樓春容極明媚走馬蜀錦園名花動人意嚴¶
<pb:KR3j0185_WYG_103-96b>¶
粧漢宫曉一笑初破睡定知夜宴歡酒入妖骨醉低鬟¶
羞不語困眼嬌欲閉雖艶無俗姿太息真富貴結束吾¶
方歸此别知幾嵗黄昏㢘纎雨千㸃浥紅淚¶
　　夜宴賞海棠醉書¶
便便癡腹本來寛不是天涯强作歡燕子歸來新社雨¶
海棠開後却春寒醉誇落紙詩千首歌費纒頭錦百端¶
深院不聞傳夜漏忽驚蠟淚已堆盤¶
　　病中久止酒有懐成都海棠之盛¶
<pb:KR3j0185_WYG_103-97a>¶
碧鷄坊裏海棠時彌月兼旬醉不知馬上難尋前夢境¶
樽前誰記舊歌辭目窮落日横千嶂膓斷春光把一枝¶
説與故人應不信茶煙禪榻鬢成絲¶
　　春晴懐故園海棠　　　　　　　楊萬里¶
故園今日海棠開夢入江西錦繡堆萬物皆春人獨老¶
一年過社燕方回似青如白天濃淡欲堕還飛頻徃來¶
無那風光留不得遣詩招入翠瓊杯¶
　　張子儀太守折送秋日海棠¶
<pb:KR3j0185_WYG_103-97b>¶
新様西風較劣些重陽還放海棠花春紅更把秋霜洗¶
且道精神佳不佳¶
木渠野菊總無光秋色今年付海棠為底夜深花不睡¶
翠紗袖上月和霜¶
　¶
　¶
　¶
　説郛卷一百三下¶
